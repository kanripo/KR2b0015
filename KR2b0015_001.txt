# -*- mode: mandoku-view; -*-
#+TITLE: 資治通鑑外紀
#+DATE: 2015-09-10 23:20:13.384477
#+PROPERTY: ID KR2b0015
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB02n0051-001資治通鑑外紀-卷第一.
<pb:KR2b0015_SBCK_001-1a>¶
# SB1_0198-022.png
資治通鑑外紀卷第一¶
　　　　　　　宋　京兆萬年劉　恕　編集¶
　包犧以來紀¶
　　包犧氏¶
包犧氏(蛇首人身/母曰華胥)風姓生於成紀(上古至周厲王無/年可紀而皇甫謐)¶
(諸儒所紀皆有年衆說差玄不同及/疑事異端備列於注以示傳聞異辭)象日月之明謂¶
之太昊取犧牲以充包厨號包犧後世音謬謂之伏¶
犧或謂之虙犧一號皇雄氏(或作/黄熊)都陳(元年辛巳/或云甲寅)上¶
古之時人民無别羣物不殊未有三綱六紀衣食器¶
用之利民人但知其母不知其父卧則呿呿起則吁¶
<pb:KR2b0015_SBCK_001-1b>¶
吁饑則求食飽即棄餘茹毛飲血而衣皮革伏犧徳¶
合上下天應以鳥獸文章地應以河圖洛書則而象¶
之仰觀象於天俯觀法於地中觀萬物之宜造八卦¶
始作三畫以象二十四氣因而重之爻象備矣筮之¶
紀陽氣之初以為律法建五氣立五常定五行始名¶
官而以龍紀有甲曆五運象法乾坤以正君臣父子¶
夫婦之義繼天而王為百王先度時制宜作為罔罟¶
以佃以漁以贍民用制嫁娶以儷皮為禮於是人民¶
乃治君親以尊臣子以順羣生和洽各安其性(在位/一百)¶
(一十年或云一百一十六年至周任宿須句顓㬰四/國皆風姓司太昊有濟之祀昔者天地未分謂之太)¶
<pb:KR2b0015_SBCK_001-2a>¶
(易元氣始萌謂之太初氣形始端謂之太始形變有/質謂之太素質形已具謂之太極亦曰渾沌五氣通)¶
(運二靈體散為天地之元故離為清濁清以陽發故/氣冲為天濁以隂凝故氣下為地天地形别謂之二)¶
(儀以人參之/謂之三才)¶
(十紀者/開闢至獲麟二百七十六萬嵗分為十紀大率一紀/二十七萬六千年或曰二十六萬七千年)¶
(九頭紀一也時有臣無官位尊卑之别/五龍紀二也或云五姓紀二十七萬三千六百年是)¶
(為五龍一云七萬三千六百年/攝提紀三也或云七十二姓紀六百一十四萬九千)¶
(五百二十年是為攝提或云括提一云六十四萬九/千五百二十五年)¶
(合洛紀四也或云三姓紀六千四十年是為合洛一/云六千三十年)¶
(連通紀五也或云六姓紀三萬二千年是為連通/序命紀六也或云四姓紀四萬年是為序命亦云述)¶
(紀鄭𤣥六藝論曰遂皇之後歴六紀九十一代至伏/犧始作十二言之教方叔機注曰九頭紀一五龍紀)¶
<pb:KR2b0015_SBCK_001-2b>¶
(五攝提紀七十二合洛紀三連通紀六序命紀四凡/九十一代或云一百八十七代)¶
(循飛紀七也/因提紀八也)¶
(或以為十紀自燧人已下/禪通紀九也/流訖紀十也或云疏訖)¶
(一云伏犧前六紀後三紀流訖紀自黄帝為始/天地渾沌如雞子盤古氏生其中萬八千嵗天下開)¶
(闢陽清為天隂濁為地盤古在其中一日九變神於/天聖於地天日髙一丈地日厚一丈盤古日長一丈)¶
(如此萬八千嵗天數極高地數極深盤古極長然則/生物始於盤古天地萬物之祖也其𣦸也頭為五岳)¶
(目為日月脂膏為江海毛髮為艸木先儒說盤古泣/為江河氣為風聲為雷目瞳為電喜為晴怒為隂秦)¶
(漢問俗說盤古頭為東岳腹為中岳左臂為南岳右/臂為北岳足為西岳吳楚間說盤古夫妻隂陽之始)¶
(也後乃有三皇數起於一立於三成於五盛於七處/於九故天去地九萬里)¶
(天皇氏天地初立元氣肇始嵗起攝提有神人一身/十二頭號曰天靈或云一姓十二人頭即人也古語)¶
<pb:KR2b0015_SBCK_001-3a>¶
(質如今人數魚鳥以頭計之被跡在西北柱州崑崙/山下一作括州治一萬八千歳易緯通卦驗曰天皇)¶
(之先與乾曜合元天地成位君臣道生君有五期輔/有三名注云君之用事五行王亦有五期輔有三名)¶
(公卿大夫也/地皇氏代天皇一姓十一頭興於熊耳龍門山定星)¶
(辰分晝夜以三十日為月十一月為冬至治一千年/或云八千年或云一萬一千年)¶
(人皇氏代地皇九頭兄弟九人生於刑馬山出於堤/地之口依山川土地之勢財度為九州謂之九囿各)¶
(居其一而為之長人皇居中州以制八輔駕六羽乗/雲車使風雨兄弟各三百嵗或云各一百嵗一百五)¶
(十六代合四萬五千六百年謂之九頭紀或云兄弟/各一百六十代一云天皇地皇人皇兄弟九人分長)¶
(天下/有巢氏上古穴處人民不勝禽獸蟲蛇有聖人教之)¶
(構木為巢以避羣害食艸木實號大巢氏治石樓山/南有天下百餘年或云百餘代)¶
(燧人氏民食果蓏蜯蛤腥臊臭惡傷害腹胃而多疾/病有聖人作上觀星辰下察五木鑚木取火炮生為)¶
<pb:KR2b0015_SBCK_001-3b>¶
(熟養人利性避臭去惡遂天之意有天下百餘代八/萬年或云一萬二千年通卦驗曰遂皇始出握機矩)¶
(表計寘注云遂皇謂遂人在伏犧前始王天下矩法/也言遂皇持斗機運轉之法指天以施政教六藝論)¶
(曰易者隂陽之象天地之所變化政教之所生自人/皇初起人皇卽遂皇也譙周古史考曰有聖人以火)¶
(徳王號燧人次有三姓乃至伏犠皇甫謐帝王世紀/曰燧人氏沒包犠氏代之自天皇至燧皇九十一代)¶
(一百八萬二千七百六十年/包犧氏沒女媧氏代立號女帝是爲女皇元年辛未)¶
(風姓蛇身人首作笙簧張雲幕而枚占神明往古之/時四極廢九州裂天不兼覆地不周載火爁炎而不)¶
(滅水浩洋而不息猛獸食精民鷙鳥攫老弱於是女/媧錬五色石以補蒼天斷鼇足以立四極殺黑龍以)¶
(濟冀川積蘆灰以止淫水天不足西北故日月移焉/地不足東南故百川注焉蒼天神四極正淫水涸冀)¶
(川平狡蟲𣦸精民生承包犧制度無所革造在位一/百三十年)¶
(大庭氏/柏皇氏)¶
<pb:KR2b0015_SBCK_001-4a>¶
(中央氏/栗陸氏)¶
(驪連氏/赫胥氏)¶
(尊盧氏/混沌氏)¶
(皥英氏/有巢氏非人皇之後有巢氏)¶
(朱襄氏之治天下也多風而陽氣畜積萬物散解果/實不成士逹作為五&KR0076;瑟以來隂氣以定羣生)¶
(葛天氏之樂三人犙牛尾投足以歌八闋一曰載民/二曰𤣥鳥三曰遂草木四曰奮五榖五曰敬天常六)¶
(曰達帝功七曰依地徳八曰總萬物之極/隂康氏)¶
(無懐氏自伏犧至無懐一千二百六十年或云五萬/七千七百八十二年女媧至無懷十五君襲包犠氏)¶
(之號一千一百五十年或云一萬七千七/百八十/七年一云一萬六千八十年宋均曰女媧至神農七)¶
(十二姓譙周曰伏犧次有三姓始至女媧女媧後五/十姓至神農)¶
<pb:KR2b0015_SBCK_001-4b>¶
(共工氏在包犧後任知刑以彊伯九域而不王以水/紀官雖有水徳在火木之閒非其序也周語曰昔共)¶
(工虞于湛樂淫失其身欲壅防百川墮髙堙庳以害/天下皇天弗福庶民弗助禍亂並興共工用滅賈逵)¶
(曰共工諸侯炎帝之後姜姓顓頊氏衰共工氏侵陵/諸侯與髙辛氏争而王歸藏啟筮曰共工人面蛇身)¶
(朱髪文子曰共工為水害故顓頊誅之淮南子曰昔/共工之力觸不周之山使地東南傾與髙辛争而帝)¶
(遂潛于淵宗族殘滅繼嗣絶祀又曰舜時共工振滔/洪水以薄空桑荀卿子曰禹伐共工六韜曰共工氏)¶
(自賢以為無可臣者乆空大官天下日亂民無所附/而亡韓詩外傳曰古封太山禪梁甫者萬餘人仲尼)¶
(觀焉不能盡識管子治國曰昔者七十九代之君俱/王天下封禪書曰封太山禪梁父者七十二家夷吾)¶
(所識十二而已無懐氏乃至伏犧神農列子楊朱曰/伏犧已來三十餘萬嵗莊子胠篋曰容成氏大庭氏)¶
(伯皇氏中央氏栗陸氏驪畜氏軒轅氏赫胥氏尊盧/氏祝融氏伏戲氏神農氏六韜大明曰柏皇氏栗陸)¶
(氏黎連氏軒轅氏共工氏宗盧氏祝融氏庸成氏混/沌氏昊英氏有巢氏朱襄氏葛天氏隂康氏無懐氏)¶
<pb:KR2b0015_SBCK_001-5a>¶
(金樓子興王曰容成氏大庭氏柏皇氏中央氏栗陸/氏驪連氏赫蘇氏宗盧氏祝和氏鶡冠子稱成鳩氏)¶
(秦丞相綰等曰古有天皇有地皇有㤗皇㤗皇最貴/孔衍春秋後語泰皇作人皇董仲舒春秋繁露曰推)¶
(神農以為九皇史記曰九皇氏沒六十四氏興六十/四氏沒三皇興張晏曰三皇之前有人皇九首韋昭)¶
(曰上古有人皇者九人即九皇也淮南子曰泰古二/皇尚書中侯義明曰洞五九禮閼郵注云閼止郵過)¶
(言五帝後洞三王之世其治各九百嵗當以禮止過/也)¶
(諸儒各稱上古名號年代世逺書亡其存者參差乖/背且復煩而無用今並畧之粗舉一二可以見古今)¶
(衆說誕/妄不同)¶
　　神農氏¶
神農氏姜姓(人身牛首母曰任已有蟜氏/女名曰女登少典之正妃)長於姜水¶
以火承木故為炎帝(元年己巳或/云辛丑壬午)古者民茹艸飲水¶
<pb:KR2b0015_SBCK_001-5b>¶
采樹木之實食蠃蛖之肉多疾病毒傷之害神農以¶
為人民衆多禽獸難以乆養乃求可食之物相土地¶
燥溼肥墝髙下因天之時分地之利教民播種五榖¶
(周書曰神農之時天/雨粟神農耕而種之)作陶冶斤斧為耒耜鉏耨以墾¶
艸莽然後五榖興以助果蓏實而食之又嘗百艸酸¶
鹹之味察水泉之甘苦令民知所避就當此之時一¶
日而遇七十毒神而化之使民宜之天下號曰神農¶
本起烈山稱烈山氏一曰連山氏伊耆氏大庭氏魁¶
隗氏(非包犧之後大庭氏禮記明堂位曰土鼓蕢桴/葦籥伊耆氏之樂也郊特牲曰伊耆氏始為蜡)¶
(鄭𤣥曰伊耆氏古天子有天下之號詩譜曰大庭軒/轅逮於髙辛皇侃曰神農伊耆一代總號其子孫為)¶
<pb:KR2b0015_SBCK_001-6a>¶
(天子者始為蜡祭熊安生曰伊耆氏即神農也案易/神農始作耒耜或云大庭神農之别號則伊耆神農)¶
(與大庭為/一人也)都魯以火紀官其俗樸重端慤不忿争而¶
財足無制令而人從威厲而不殺法省而不煩列𨞬¶
於國日中為市以聚貨帛國實民富而教化成削桐¶
為琴繩絲為&KR0076;以通神明之徳合天人之和諸侯夙¶
沙氏叛不用命箕文諌而殺之神農𨓆而修徳夙沙¶
之民自攻其君而來歸其地南至交趾北至幽都東¶
至湯谷西至三危莫不聴從(在位一百二十年或云/一百四十年神農納莽)¶
(水氏女曰聴/談生臨魁)¶
(帝臨魁元年辛巳在位六十年或云八十年/帝承元年辛巳在位六年或云六十年一本承在臨)¶
<pb:KR2b0015_SBCK_001-6b>¶
(魁先/帝明元年丁亥在位四十九年)¶
(帝直元年丙子在位四十五年/帝釐一曰克元年辛酉在位四十八年)¶
(帝哀元年己酉在位四十三年/帝榆罔元年壬辰在位五十五年自神農至榆罔四)¶
(百二十六年臨魁至榆罔七帝襲神農氏之薨三百/六年春秋緯命歴序曰炎帝傳八世五百二十嵗或)¶
(云三百八十年吕氏春秋曰神農有天下十/七世譙周曰神農至炎帝一百三十三姓)¶
　　黄帝¶
黄帝有熊國君少典之子姓公孫名軒轅(母曰附寶/其先即炎)¶
(帝母家有蟜氏之女孕軒轅二十四月而/生晉語曰少典娶于有蟜氏生黄帝炎帝)生於夀丘¶
長於姬水改姓姬神農氏世衰諸侯相侵伐暴虐百¶
姓而弗能征軒轅習用干戈以征不享諸侯咸來賔¶
<pb:KR2b0015_SBCK_001-7a>¶
從&KR0214;尤最為暴莫能伐炎帝欲侵陵諸侯諸侯咸歸¶
軒轅軒轅修徳振兵治五氣藝五種撫萬民度四方¶
教熊羆貔貅貙虎與炎帝戰於阪泉之野三戰然後¶
得志&KR0214;尤作亂不用命軒轅徵師與&KR0214;尤戰于涿鹿¶
之野&KR0214;尤為大霧軍士昏迷軒轅作指南車以示四¶
方遂禽&KR0214;尤戮於中冀名其地曰絶轡之野(應劭曰/&KR0214;尤古)¶
(天子鄭𤣥曰&KR0214;尤伯天下尚書吕刑曰&KR0214;尤惟始作/亂延及於平民孔安國曰九黎之君號曰&KR0214;尤孔子)¶
(三朝記曰&KR0214;尤庶人之貪者韋昭曰九黎氏九人&KR0214;/尤之徒也周書嘗麥曰赤帝分正二卿命&KR0214;尤臨四)¶
(方司百工&KR0214;尤乃逐帝子涿鹿之阿赤帝大懼說于/黄帝執&KR0214;尤殺之于中冀山海大荒北經曰&KR0214;尤作)¶
(兵伐黄帝帝命應龍攻於冀川之野應龍蓄水&KR0214;尤/請風伯雨師作大風雨黄帝下天女曰魃雨止遂殺)¶
<pb:KR2b0015_SBCK_001-7b>¶
(&KR0214;尤管子曰葛盧之山發而出金&KR0214;尤以為劒鎧矛/㦸河圖曰&KR0214;尤兄弟八十一人並獸身人語食沙石)¶
(作兵杖刀㦸大弩威振天下誅殺無道天授軒轅神/符伏&KR0214;尤主兵以制八方&KR0214;尤沒後天下擾亂軒轅)¶
(畫&KR0214;尤形象以威海内衆謂&KR0214;尤不𣦸萬邦弭伏或/云&KR0214;尤兄弟七十二人食鐵石軒轅誅之秦漢閒說)¶
(&KR0214;尤氏耳鬢如劒㦸頭有角與/軒轅闘以角觝人人不能向)諸侯咸尊軒轅代神¶
農氏爲天子(元年丁亥或云/己丑辛丑丙子)是爲黄帝黄者中和美¶
色帝始制法度萬世不易有土徳之瑞故天下以爲¶
號一曰軒轅氏(三統暦曰有軒冕之/服天下號曰軒轅氏)有熊氏(皇甫謐/曰新鄭)¶
(古有熊國黄帝之所都受國於有熊/居軒轅之丘故因以爲名又以爲號)帝鴻氏歸藏氏¶
内行刀鋸外用甲兵制陳法設五旗五麾天下不順¶
者從而征之東至于海西至于空桐南至于江北逐¶
<pb:KR2b0015_SBCK_001-8a>¶
葷粥而邑于涿鹿之阿遷徙無常處以師兵為營衛¶
成命百物以明民共財受地形象天文以雲紀官舉¶
風后力牧太山稽常先大鴻得六相而天地治神明¶
至風后明乎天道故為當時(風后或作&KR0214;尤軒轅本/紀曰黄帝舉風后為相)¶
(力牧/為將)太常察乎地利故為稟者奢龍辨乎東方故為¶
土師祝融辨乎南方故為司徒大封辨乎西方故為¶
司馬后土辨乎北方故為李史官蒼頡造文字(崔瑗/曹植)¶
(蔡邕索静曰蒼頡古之王者張楫曰蒼頡為帝王生/於禪通紀慎到曰在包犧前衛氏曰在包犧蒼帝之)¶
(世譙周曰在炎帝世徐整曰在神農黄/帝之間或云蒼頡作書天雨粟鬼夜哭)帝受河圖見¶
日月星辰之象始有星官之書其師大撓探五行之¶
<pb:KR2b0015_SBCK_001-8b>¶
情占斗剛所建始作甲子甲乙謂之幹子丑謂之枝¶
枝幹相配以名日命容成造曆𨽻首作數伶倫自大¶
夏之西阮隃之隂取竹於嶰谿之谷以生空竅厚鈞¶
者斷兩節閒長三寸九分而吹之以為黄鍾之宫制¶
十二筒以聴鳳凰之鳴而别十二律其雄鳴為六雌¶
鳴亦六以比黄鍾之宫生六律六吕&KR0049;氣之應以立¶
宫商之聲治隂陽之氣節四時之度推律曆之數起¶
消息正閏餘作五聲以正五鍾五官以正人位又命¶
伶倫與榮猨鑄十二鍾以和五音以仲春之月乙夘¶
之日日在奎始奏之命曰咸池作冕垂旒充纊為衣¶
<pb:KR2b0015_SBCK_001-9a>¶
𤣥裳黄旁觀翬翟艸木之華乃染五色為文章以表¶
貴賤作舟車以濟不通旁行天下方制萬里畫壄分¶
州得百里之國萬區以分星次經土設井以塞諍端¶
立步制畆以防不足使八家為井井開四道而分八¶
宅鑿井於中一則不洩地氣二則無費一家三則同¶
風俗四則齊巧拙五則通財貨六則存亡更守七則¶
出入相司八則嫁娶相媒九則無有相貸十則疾病¶
相救是以情性可得而親生産可得而均欺陵之路¶
塞闘訟之心弭井一為鄰鄰三為朋朋三為里里五¶
為邑邑十為都都十為師師十為州分之於井而計¶
<pb:KR2b0015_SBCK_001-9b>¶
於州則地著而數詳人民不夭百官無私市不預賈¶
城郭不閉邑無盗賊相讓以財風雨時五榖登虎豹¶
不妄噬鷙鳥不妄搏逺夷之國莫不獻其貢職黄帝¶
之子二十五宗其四母之子得姓者十四十别為十¶
二姓姬酉祁巳滕箴任荀僖姞儇依二人為姬二人¶
為已正妃西陵之女曰嫘祖生二子一曰𤣥囂是為¶
青陽名摯(或云青陽母曰女節/帝考徳曰少皥曰/清清者黄帝之子清陽也其子孫名摯)¶
二曰昌意居若水為諸侯娶蜀山氏女曰昌僕(謂之/女極)¶
生顓頊於若水黄帝崩葬橋山(在位一百年或云一/百一十年或傳以為)¶
(仙或言夀/三百嵗)¶
<pb:KR2b0015_SBCK_001-10a>¶
(少皥青陽居江水邑于窮桑天下號曰窮桑帝一曰/帝宣元年丁夘或云己巳乙丑以金徳王號金天氏)¶
(能修太皥之法故曰少皥或云金天國號少皥身號/以鳥紀官都曲阜别為已姓之祖昌意子顓頊十年)¶
(而佐少皥十二而冠少皥在位八十四年崩年一百/嵗或云在位百年葬雲陽命歴序曰少皥𫝊八世五)¶
(百年或云十世四百年/顓頊二十登帝位元年辛夘或云癸卯癸巳都衛故)¶
(為帝丘後徙髙陽稱髙陽氏或云顓者専也頊者正/也能専正天人之道故稱之尚赤薦王以赤繒古者)¶
(民神異業少皥之衰九黎亂徳民神雜糅不可方物/夫人作享家為巫史無有要質民匱于祀而不知其)¶
(福蒸享無度民神同位民瀆齊盟無有嚴威神狎民/則不蠲其為嘉生不降無物以享旤災薦臻莫盡其)¶
(氣顓頊受之乃命南正重司天以屬神火正黎司地/以屬民使復舊常無相侵瀆顓頊作曆以孟春為元)¶
(是時正月朔旦立春五星㑹于天歷營室也冰凍始/泮蟄蟲始發鷄始三號天曰作時地曰作昌人曰作)¶
(樂鳥獸萬物莫不應和故顓頊聖人為歴宗也北至/幽陵南至交阯西至流沙東至蟠木莫不砥屬顓頊)¶
<pb:KR2b0015_SBCK_001-10b>¶
(之法婦人不辟男子於路者拂之四逹之衢飛龍作/效八風之音命曰承雲以祭上帝令鱓先為樂倡鱓)¶
(乃偃浸以其尾鼓其腹其音英少皥孫蟜極之子曰/嚳生而神靈自言其名年十五佐顓頊顓頊在位七)¶
(十八年崩年九十八嵗或云九十一葬濮陽命歴序/曰顓頊傳九世三百五十年或云八世五百四十八)¶
(年/帝嚳三十登帝位元年己酉或云辛亥辛巳號髙辛)¶
(氏少皥之前天下之號象其徳百官之號象其徵顓/頊以來天下之號因其地百官之號因其事髙陽髙)¶
(辛皆所興之地名顓頊與嚳皆以字為號上古質故/也或云髙辛非地名徳髙而新也或云顓頊帝嚳為)¶
(帝之身號髙陽髙辛皆國氏土地之號或云嚳者極/也言能窮極道徳序三辰以固民都亳尚黒薦玉以)¶
(黒繒命咸黒為聲歌九招六列六英倕作鼙鼓鐘磬/吹苓管壎箎令鳯鳥天翟舞之以康帝徳帝嚳納四)¶
(妃元妃有邰氏女曰姜原生弃次妃有娀氏女曰簡/狄生契次妃陳鋒氏女曰慶都孕十四月生堯於丹)¶
(陵次妃娵訾氏女曰常儀生摯昔顓頊生稱稱生卷/章卷章生重黎為嚳火正淳燿敦大天明地徳光照)¶
<pb:KR2b0015_SBCK_001-11a>¶
(四海以生柔嘉材故命曰祝融共工氏作亂嚳使重/黎誅之而不盡帝以庚寅日誅重黎而以其弟吳回)¶
(為重黎後復居火正為祝融嚳在位七十五年崩或/云六十三年年一百或云一百五嵗九十八嵗九十)¶
(二嵗塟宜陽或云濮陽命歷序曰嚳傳十世四百年/案左氏傳少皥氏有子曰重顓頊氏有子曰黎重黎)¶
(二人各出一帝而司馬遷幷以重黎為楚國祖又以/重黎為官號而吳回為之故束晳譏遷幷兩人而為)¶
(一以無為有謂此也/帝摯元年己未在位九年不善崩或云荒淫無法度)¶
(不修善政見廢摯少皥曽孫同名未詳自黄帝至帝/摯三百四十一年少皥至帝摯四君二百四十一年)¶
(命歴序曰黄帝傳十世一千五百二十年或云/十八代尚書緯曰孔子得黄帝𤣥孫帝魁之書)¶
　　帝堯¶
帝堯帝嚳之子年十五長十尺佐兄摯受封唐侯姓¶
伊祁(元年戊辰或/云戊寅辛夘)號陶唐氏都平陽(鄭𤣥詩譜曰唐/帝堯舊都之地)¶
<pb:KR2b0015_SBCK_001-11b>¶
(今曰太原晉陽堯始居此後遷河東平陽皇甫謐曰/堯始封於唐今中山唐縣也後徙晉陽及爲天子都)¶
(平陽漢書音義曰唐今河東/永安去晉四百里卽彘也)尚白薦玉以白繒茅茨¶
不翦樸桷不斵素題不枅大路不畫越席不縁大羮¶
不和粢食不毇藜藿之羮飯於土簋飲於土鉶金銀¶
珠玉不飾錦繡文綺不展竒怪異物不視玩好之器¶
不寶淫泆之樂不聽宫垣室屋不堊色布衣揜形鹿¶
裘御寒衣履不敝盡不更爲也不以私曲之故害耕¶
稼之時吏忠正奉法者尊其位廉貞平絜愛民者厚¶
其禄民有&KR0895;慈力耕桑者遣使表其閭正法度禁詐¶
僞存養孤寡賑亡旤之家自奉甚薄賦役甚寡巡狩¶
<pb:KR2b0015_SBCK_001-12a>¶
行教周流五嶽西教沃民東至黒齒存心於天下加¶
志於窮民一民饑則曰我饑之也一人寒則曰我寒¶
之也一民有罪曰我陷之也百姓戴之如日月親之¶
如父母仁昭而義立徳博而化廣故不賞而民勸不¶
罰而民治先恕而後教單均刑法以儀民是時十日¶
並出焦禾稼殺艸木而民無所食猰㺄鑿齒九嬰大¶
風封豨修蛇皆為民害堯乃使羿誅鑿齒於疇華之¶
野殺九嬰於凶水之上繳大風於青丘之澤上射十¶
日下殺猰㺄斷修蛇於洞庭禽封豨於桑林萬民皆¶
喜天下廣狹險易逺近始有道里三苗復九黎之徳¶
<pb:KR2b0015_SBCK_001-12b>¶
堯征而克之于丹水之浦以服南蠻育重黎之後不¶
忘舊者使復典之是為羲氏和氏至于夏商周重黎¶
氏世敘天地而别其分主於是龍門未開吕梁未發¶
河出孟門江淮通流四海溟涬無有平原髙阜盡皆¶
滅之名曰鴻水民上丘陵赴樹木隂多滯伏而湛積¶
水道壅塞不行其原民氣鬱閼而滯著筋骨瑟縮而¶
不達堯作為舞以宣導之堯求能治水者羣臣四岳¶
皆曰鯀可帝曰方命圯族岳曰等之未有賢于鯀者¶
願帝試之乃用鯀治水鯀顓頊五世孫(史記及帝王/世紀顓頊生)¶
(鯀三統歷顓頊五世生鯀杜預曰鯀則舜之五世從/祖父也而及舜共為堯臣堯則舜之三從髙祖而妻)¶
<pb:KR2b0015_SBCK_001-13a>¶
(其女此史記/之可疑也)堯封為崇伯鯀生禹於石細長於西羌¶
長九尺二寸(禹字髙宻母有莘氏/女曰志是為修已)堯娶散宜氏女曰¶
女皇生朱不肖堯在位七十年求巽位四岳薦舜昔¶
顓頊生窮蟬窮蟬生敬康敬康生句芒句芒生蟜牛¶
蟜牛生瞽叟瞽叟生舜於姚墟姓姚(字都君母/曰握登)母𣦸¶
後母生象父母及象皆下愚不移瞽叟愛後妻子常¶
欲殺舜舜順事父母與弟日以篤謹出田則號泣年¶
五十猶嬰兒慕好學&KR0895;㕛寛裕温良耕於歴山朞年¶
而田者争處墝埆以封壤肥饒相讓漁於雷澤漁者¶
争處湍瀬以曲隈深潭相予陶於河濵河濵器不苦¶
<pb:KR2b0015_SBCK_001-13b>¶
窳作什器於夀丘就時於負夏一年所居成聚二年¶
成邑三年成都二十以孝聞三十堯聞其賢徵之艸¶
茅之中與之語禮樂而不逆道廣大而不窮堯妻二¶
女以觀其内任之百官以觀其外封於虞為諸侯昔¶
髙陽氏有才子八人天下謂之八凱髙辛氏有才子¶
八人天下謂之八元世濟其美堯不能舉舜舉八凱¶
主后土八元布五教于四方三載考績堯知舜足授¶
天下以為授舜則天下得其利而丹朱病授丹朱則¶
天下病而丹朱得其利堯曰終不以天下之病而利¶
一人卒授舜使攝行天子事舜受終于文祖鯀播其¶
<pb:KR2b0015_SBCK_001-14a>¶
淫心稱遂共工之過治水九年鄣洪水而不息功用¶
不成舜巡狩四岳流共工放驩兠竄三苗殛鯀四罪¶
而天下咸服或云帝鴻氏少皥氏顓頊氏縉雲氏皆¶
有不才子曰渾敦窮竒檮杌饕餮堯不能去舜投諸¶
四裔以禦螭魅即四罪也帝乃舉禹使續鯀之業鯀¶
殛于羽山以𣦸鯀作九仭之城或云禹作城郭(吕氏/春秋)¶
(曰堯以天下讓舜鯀怒曰得天之道者為帝得地之/道者為三公堯為失論欲得三公怒甚猛獸欲為亂)¶
(比獸之角能以為城舉其尾能以為旌召之不來彷/徉於野以患帝舜於是殛之於羽山禹不敢怨而反)¶
(事之官為司空以通水潦顔色黧黒步不相過竅氣/不通以中帝心韓子曰堯欲傳天下於舜鯀諌曰不)¶
(祥哉孰以天下而傳之匹夫堯不聴舉兵殺鯀於羽/山之郊共工又諌堯又舉兵而誅之於幽都於是天)¶
<pb:KR2b0015_SBCK_001-14b>¶
(下莫敢言無傳天下於舜仲尼曰堯知舜賢非其/難也不以所疑敗其所察至乎誅諌者乃其難也)¶
　劉恕曰八凱八元堯之諸父昆弟四凶之罪著於¶
　海内堯知舜於側微天下未盡厭服遺之大功二¶
　十使民臣仰其功業而鄭𤣥以堯之末年四凶在¶
　朝為亢龍有悔烏足以知聖人哉¶
禹為人敏給克勤其徳不違其仁可親其言可信聲¶
為律身為度見耕者五耦而式過十室之邑則下為¶
秉徳之士存焉與益稷命諸侯百姓興人徒以𫝊土¶
行山表木定高山大川禹傷先人功之不成念前之¶
非度釐改制量象物天地比類百則儀之于民而度¶
<pb:KR2b0015_SBCK_001-15a>¶
之于羣生共工從孫四岳佐之禹勞身焦思居外十¶
三年過家門不敢入陸行載車水行載舟泥行蹈橇¶
山行則梮身執耒臿以為民先股無胈脛無毛手足¶
胼胝支體偏枯高高下下疏川導滯鍾水豐物封崇¶
九山决汨九州陂鄣九澤豐殖九藪泪越九原宅居¶
九隩合通四海品處庶類以為河所從來者髙水湍¶
悍難以行平地數為敗迺釃二渠以引其河北載之¶
高地至大陸播為九河瀹濟漯決江漢排淮泗而注¶
之海鑿龍門闢伊闕析底柱破碣石通九派疏五湖¶
濬四瀆鴻水漏中州乾百川順流蛇龍潛處各歸其¶
<pb:KR2b0015_SBCK_001-15b>¶
所民得去髙險處平土皆寜其性故天無伏隂地無¶
散陽水無沈氣火無災燀神無閒行民無淫心時無¶
逆數物無害生禹常稱人無食則不能使也不利於¶
人則不能勸也民勞而不怨苦者利歸於人也人有¶
無&KR1399;賣子者禹以歴山之金鑄幣贖之令益予衆庶¶
稻可種卑溼命稷予衆庶難得之食食少調有餘相¶
給以均諸侯禹乃行相地宜所有以貢及山川之便¶
利復舊制為九州行自冀州始制土田各因所生逺¶
近賦入貢棐楙遷有無萬國作乂禹使大章步自東¶
極至于西垂二億三萬三千五百里七十一步又使¶
<pb:KR2b0015_SBCK_001-16a>¶
䜿亥步南極盡於北垂二億三萬三千五百里七十¶
五步四海之内東西二萬八千里南北二萬六千里¶
帝錫禹𤣥圭以告成功天下於是平治稷帝嚳子棄¶
也為兒時忔如巨人之志其游戲好種樹麻菽麻菽¶
美及為成人遂好耕農地之宜糓者稼穡焉民皆法¶
則之堯舉為農師民得其利命䕫效山林谿谷之音¶
(䕫或/作質)以歌以麋&KR1752;置缶而鼓之拊石擊石以象上帝¶
玉磬之音以致舞獸拌五&KR0076;之瑟為十五&KR0076;命曰大¶
章以祭上帝而天下大和堯有子十人辟位二十八¶
年凡在位百年而崩舜即天子位(謚法翼善傳聖曰/堯周書謚法周公)¶
<pb:KR2b0015_SBCK_001-16b>¶
# SB1_0198-053.png
# page missing
<pb:KR2b0015_SBCK_001-16b>¶
以奉先祀服其服禮樂如之謂之虞賓天子弗臣示¶
不敢専也舜載天子旗往朝瞽叟䕫䕫惟謹如子道¶
封弟象於有庳爲諸侯不得有爲於其國天子使吏¶
治其民而納其貢稅故謂之放(韓子曰瞽叟爲父而/舜放之象爲弟而舜)¶
(殺/之)舜廣開視聽求賢人以自輔作五明扇立誹&KR0618;木¶
恭已無爲彈五&KR0076;之琴歌南風之詩曰南風之薰兮¶
可以解吾民之愠兮南風之時兮可以阜吾民之財¶
兮帥象禹之功度之于軌儀莫非嘉績克厭帝心舜¶
美禹能以徳修鯀之功以爲司空賜姓曰姒封爲夏¶
伯氏曰有夏謂之伯禹天下宗之謂之大禹祚四嶽¶
<pb:KR2b0015_SBCK_001-17a>¶
國命以侯伯賜姓曰姜氏曰有吕謂其能為禹股肱¶
心膂以養物豐民人封於申吕即伯夷也禹曰非予¶
能成亦大費為輔舜曰咨爾費賛禹功其賜爾皁游¶
爾後嗣將大出乃妻之姚姓之玉女(皇甫謐曰賜之/𤣥玉妻以姚姓)¶
(之/女)大費拜受佐舜能讓百物調馴鳥獸而知其言是¶
為栢翳舜賜姓嬴(鄭語曰嬴栢翳之後漢地里志曰/秦之先伯益助禹治水為舜虞官)¶
(養艸木鳥獸賜姓羸則柏翳伯益乃一人聲轉故字/異也列女傳曰臯子生五嵗而佐禹曹大家注云臯)¶
(子臯陶之子伯益也中侯苗興曰臯陶之苗為秦史/記音義曰大業是臯陶大費是伯益一名栢翳案史)¶
(記歴敘舜禹名臣之後云栢翳之後為秦有本紀垂/益䕫龍其後不知所封則秦之先柏翳非伯益也尚)¶
(書臯陶益同佐堯舜禹而/諸家或云父子不可詳考)先顓頊之裔孫曰女脩生¶
<pb:KR2b0015_SBCK_001-17b>¶
子大業大業取少典之子曰女華生大費大費生子¶
二人一曰大廉實鳥谷氏二曰若木實費氏其子孫¶
或在中國或在夷狄舜以樂教天下重黎舉䕫舜以¶
為樂正命延益八&KR0076;為二十三&KR0076;之瑟䕫修九招六¶
列六英以明帝徳於是正六律和五聲以通八風而¶
天下大服重黎欲益求人舜曰樂天地之精得失之¶
節䕫能和之以平天下一而足矣棄及契益伯夷皆¶
佐禹平水土有功舜以棄為后稷契為司徒益作虞¶
伯夷作秩宗臯陶作士垂作共工䕫典樂教胄子龍¶
作納言四岳十二牧咸成厥功唯禹之功為大四海¶
<pb:KR2b0015_SBCK_001-18a>¶
之内咸戴舜之明徳禹既興九韶之樂致異物天下¶
宗禹之明度數聲樂為山川神主禹當朝廷嘗曰吾¶
不恐四海之士留於道路恐其留吾門也故士皆至¶
舜以契能和合五教&KR0854;于百姓封於商賜姓子棄能¶
播殖百糓蔬以衣食民人封於邰賜姓姬棄勤百糓¶
而山𣦸初舜娶堯二女曰娥皇女英女英生商均亦¶
不肖(帝王世紀曰舜長妃娥皇無子次妃女/英生商均次妃癸比生二女霄明燭光)舜子九¶
人在位三十三載命禹攝行天子事正月朔旦受命¶
于神宗帥百官若帝之初於時俊乂百工相和而歌¶
卿雲帝倡之曰卿雲爛兮禮縵縵兮日月光華旦復¶
<pb:KR2b0015_SBCK_001-18b>¶
旦兮八伯稽首曰明明上天爛然星陳日月光華𢎞¶
于一人帝乃再歌擁旋持衡枕首而笑曰時哉夫天¶
下非一人之天下也亦見乎鐘石竽瑟乃及鳥獸莫¶
不闢情歸意焉日月有常星辰有行四時順經萬姓¶
允誠於予論樂配天之靈遷于賢聖莫不咸聴鼚乎¶
鼓之軒乎舞之精華已竭褰裳去之有苗氏左洞庭¶
右彭蠡大山在其南北因險而不服禹欲伐之舜不¶
許曰吾徳不厚而行武非道也乃諭教焉三年有苗¶
氏請服天下聞之皆非禹而歸舜之徳(舜典云竄三/苗于三危謂)¶
(舜居攝之時投竄之於西裔也又云庶績咸熈分北/三苗謂舜即位後三苗復不從化分北流徙之大禹)¶
<pb:KR2b0015_SBCK_001-19a>¶
(謨云帝曰惟時有苗弗率汝徂征謂禹攝位受命詩/之鄭𤣥曰苗民即九黎之後顓頊誅九黎其子孫為)¶
(三國髙辛之衰又復九黎之惡堯末禹攝位又三誅/之穆王深惡此族三生凶徳故吕刑曰苗民弗用靈)¶
(制以刑惟作五虐之刑曰法又曰遏絶苗民無世在/下又曰苖民無辭于罰乃絶厥世吳起曰三苗氏左)¶
(洞庭右彭蠡徳義不修禹滅之韋昭曰三苗炎帝之/後諸侯也堯舜之時誅討有罪廢絶其世不滅其國)¶
(立其近親紹其先祀所以有苗國歴代常存屢不從/化隨巢子汲冢紀年曰三苗將亡天雨血夏有冰地)¶
(圻及泉青龍生於廟日夜出晝日不出/三苗數叛數亡未知衆異出於何時)禹攝政十七¶
年舜勤民事南巡狩崩於蒼梧之野禹即天子位¶
　劉恕曰舜受堯顧託之重公天下而不私其親禹¶
　平水土拯民昏墊而舜在位五十載功徳浹於衆¶
　心故舜巡守南裔往而不返欲兆庶専意戴禹而¶
<pb:KR2b0015_SBCK_001-19b>¶
　逺邇無徯望之意也夫堯舜之徳禹之大功自生¶
　民以來未之有也¶
舜生三十徵庸三十在位(孔安國曰歷試二/年攝位二十八年)五十載¶
陟方乃𣦸(謚法曰受禪成功曰舜仁聖盛明曰舜白/虎通曰舜猶僢僢也言能推信堯道而行)¶
(之孔安國曰舜三十徵庸三十在位服喪三年其一/在三十之數為天子五十年凡夀百一十二嵗案書)¶
(稱帝乃殂落百姓如喪考妣三載四海遏宻八音言/百姓思慕堯徳且明舜雖受終令天下服䘮三年如)¶
(繼世之禮故於殂落下終言之下文云月正元日舜/格于文祖謂堯崩踰年見于文祖廟而改元孟軻不)¶
(達此言以為三載服除後舜格于文祖乃妄稱孔子/曰舜既為天子又帥天下諸侯以為堯三年䘮是二)¶
(天子矣若然當以服除之月至廟不當用正月元日/也踰年改元春秋常法迄今如之軻又云堯舜禹崩)¶
(三年䘮畢舜禹益皆避其子然後踐位且舜正月上/日受終文祖已二十八年豈容至服除未定方讓其)¶
<pb:KR2b0015_SBCK_001-20a>¶
(子孔安國仍軻之謬乃曰舜服堯䘮三年畢將即政/復至文祖廟周衰楊墨道盛孟子排而闢之可謂醇)¶
(矣其於論經義談世事知謀往往短局乖戾陋儒愛/其詞簡意淺雜然崇尚固可鄙笑也司馬遷云舜年)¶
(三十堯舉之五十攝行天子事五十八堯崩六十一/代堯踐帝位三十九年崩亦用孟軻舊說也鄭𤣥讀)¶
(此經云舜生三十謂生三十年也徴庸三十謂歴試/三十年也在位五十載陟方乃𣦸謂攝位至𣦸為五)¶
(十年舜年一百嵗也皇甫謐曰舜以堯之二十一年/甲子生三十一年甲午徵庸七十九年壬午即真百)¶
(嵗癸卯崩或云舜年一百/五嵗亦云一百一十三嵗)𦵏於江南九疑是為零陵¶
有虞氏禘黄帝而祖顓頊郊堯而宗舜幕能帥顓頊¶
者也故報焉¶
　劉恕曰六經惟春秋及易彖象繫辭文言說卦序¶
　卦襍卦仲尼所作詩書仲尼刋定皆不稱三皇五¶
<pb:KR2b0015_SBCK_001-20b>¶
　帝三王易下繫曰古者包犧氏之王天下也包犧¶
　氏沒神農氏作神農氏沒黄帝堯舜氏作載繼世¶
　更王而無三五之數或以包犧至舜是爲五帝然¶
　孔子未嘗道學者不可附㑹臆說也書之在孔子¶
　前存於今者無幾漢藝文志周史六弢六篇惠襄¶
　之間或曰顯王時或曰孔子問焉顔師古曰卽今¶
　之六韜也今六韜周文王武王問太公兵戰之事¶
　其言鄙俚煩雜不類太公之語葢後人依託而爲¶
　之按志兵書五十三家自吳齊孫子已下而無六¶
　弢又在儒家非兵書也顔說之妄孔穎達云六韜¶
<pb:KR2b0015_SBCK_001-21a>¶
　後人所作好事者妄云太公非實事也班固曰禮¶
　經三百威儀三千及周之衰諸侯將踰法度惡其¶
　害己皆滅去其籍自孔子時而不具至秦大壊馬¶
　融云秦孝公已下用商君之法其政酷烈與周官¶
　相反故始皇禁挾書特疾惡欲絶滅之搜求焚燒¶
　獨悉漢武帝開獻書之路周禮出於山巖屋壁復¶
　入秘府諸儒莫得見焉孝成時劉歆挍秘書始得¶
　列序著于録畧為衆排棄林碩以為末世瀆亂不¶
　驗之言作十論七難以詆之何休亦謂六國隂謀¶
　之書据秦火之餘周禮最後出儒者附益固非完¶
<pb:KR2b0015_SBCK_001-21b>¶
　本周三百六十官今乃有三百六十職冗瑣淺陋¶
　可明其偽妄劉歆不當謂之周公致太平書而目¶
　為六國隂謀過矣管子亦在孔子前稱明一者皇¶
　察道者帝通徳者王謀得兵勝者霸又稱五帝三¶
　王𫝊子云管仲之書過半便是後之好事所加乃¶
　說管仲𣦸後事其輕重篇尤復鄙俗孔頴達曰世¶
　有管子書或是後人所録故知六韜稱三皇周禮¶
　稱三皇五帝及管氏書皆雜孔子後人之語挍其¶
　嵗月非本書也先秦之書存於今者周書老子曽¶
　子董子慎子鄧析子尹文子孫子吳子尉繚子皆¶
<pb:KR2b0015_SBCK_001-22a>¶
　不言三皇五帝三王論語墨子稱三代左氏傳國¶
　語商子孟子司馬法韓非子燕丹子稱三王糓梁¶
　傳荀卿子鬼谷子亢倉子稱五帝亢倉子又稱明¶
　皇聖帝孔頴達云糓梁傳漢初始作不見經文故¶
　多妄言陸徳明云糓梁赤乃後代傳聞案漢隋唐¶
　書無亢倉子新唐書藝文志云天寶元年詔號亢¶
　桑子為洞靈真經求之不獲襄陽處士王士元謂¶
　莊子作&KR0996;桑子太史公列子作亢倉子其實一也¶
　取諸子文義類者補其亡封演云王巨源採莊子¶
　庚桑楚篇義補葺分為九篇云其先人於山中得¶
<pb:KR2b0015_SBCK_001-22b>¶
　古本奏上之敕付學士詳議疑不實竟不施行今¶
　亢桑子三卷是也惟文子列子莊子吕氏春秋五¶
　經緯始稱三皇鶡冠子稱九皇案文子稱墨子而¶
　列子稱魏文侯墨子稱吳起皆周安王時人去孔¶
　子沒百年矣藝文志鶡冠子一篇楚人居深山以¶
　鶡爲冠唐世嘗辨此書後出非古鶡冠子今書三¶
　卷十五篇稱劇辛似與吕不韋皆秦始皇時人其¶
　文淺意陋非七國時書藝文志云文子老子弟子¶
　孔子竝時非也莊子又在列子後與文列皆寓言¶
　誕妄不可爲據秦漢學者宗其文詞富美論議辯¶
<pb:KR2b0015_SBCK_001-23a>¶
　博故競稱三皇五帝而不究古無其人仲尼未嘗¶
　道也漢夏侯勝眭孟之徒以道術立名其所述著¶
　無䜟一言劉向父子挍定九流亦無䜟録故知䜟¶
　緯起於哀平間假託鬼神妄稱祥瑞王莽好符命¶
　光武以圖䜟興俗儒趨時其學遂盛乃云孔子既¶
　敘六經恐後世不能稽同其意别立緯䜟而春秋¶
　元命包稱公輸班墨翟又言益州案班翟在仲尼¶
　之後漢武帝始置益州春秋䜟云堯使共工理水¶
　詩䜟云&KR0214;尤敗然後堯受命前後顛倒咸與經傳¶
　不合故名儒以為祅妄亂中庸之典司馬遷孔安¶
<pb:KR2b0015_SBCK_001-23b>¶
　國皆仕漢武帝遷據糓梁傳荀卿子等稱五帝不¶
　敢信文列莊子吕氏春秋稱三皇見百家言黄帝¶
　左氏傳言髙陽髙辛氏書始堯舜而當時大儒董¶
　仲舒亦云推神農為九皇改號軒轅謂之黄帝因¶
　存帝顓頊帝嚳帝堯帝舜為五帝遷故作五帝本¶
　紀孔安國為博士考正古文獨見周禮據外史掌¶
　三皇五帝之書左傳云左史倚相能讀三墳五典¶
　八索九丘史克曰少皥氏有不才子郯子曰我髙¶
　祖少皥摯之立也安國以周禮為古文而不知周¶
　禮經周末秦漢増損偽妄尤多故尚書序云伏犧¶
<pb:KR2b0015_SBCK_001-24a>¶
　神農黄帝之書謂之三墳少昊顓頊髙辛唐虞之¶
　書謂之五典孔頴達云三墳之書在五典之上數¶
　與三皇相當墳又大名與皇義相類故云三皇之¶
　書堯舜典是二帝之典推此而上則五帝當五典¶
　三墳五典已經芟夷存者二典而已書緯云帝嚳¶
　以上朴畧難傳唐虞以來煥炳可法禪讓之首至¶
　周五代此皆無所稽據穿鑿妄說耳史克又云縉¶
　雲氏郯子又云共工氏豈皆帝乎論者以世本帝¶
　繫大戴禮五帝徳家語宰我問與史記本紀同以¶
　黄帝為五帝則三皇乃少一人故甄耀度以燧人¶
<pb:KR2b0015_SBCK_001-24b>¶
　白虎通以祝融或以共工同犧農為三皇鄭𤣥注¶
　中候敕省圖引運斗樞以伏犧女媧神農為三皇¶
　軒轅少昊髙陽髙辛陶唐有虞六代為五帝徳合¶
　北辰得天皇之氣者皆稱皇協五帝座星者皆稱¶
　帝故三皇三而五帝六也梁武帝以伏犧神農燧¶
　人為三皇黄帝少皥顓頊帝嚳帝堯為五帝而曰¶
　舜非三王亦非五帝與三王為四代而已鄭及諸¶
　儒自相譏病其指不通世本經秦歴漢儒者改易¶
　大戴禮出於世本家語王肅私定以難鄭𤣥故有¶
　冉有問孔子三皇五帝不用五刑案孔子時未有¶
<pb:KR2b0015_SBCK_001-25a>¶
　語三皇五帝言者皆周末秦已後僞書耳馬昭云¶
　家語王肅増加非鄭𤣥所見孔穎達云王肅欲家¶
　語與經傳符同故彊爲之辭冀合其說所言雖同¶
　司馬遷而不足爲遷之助賈逵云三墳三皇之書¶
　五典五帝之典延篤言張平子說三墳三禮禮爲¶
　人防爾雅曰墳大防也書曰誰能典朕三禮天地¶
　人之禮也五典五帝之常道也馬融云三墳三氣¶
　隂陽始生天地人之氣也五典五行也杜預云皆¶
　古書名漢晉羣儒論三墳五典亦與孔說不同惟¶
　鄭𤣥注周禮外史三皇五帝之書云楚靈王所謂¶
<pb:KR2b0015_SBCK_001-25b>¶
　三墳五典此說出於孔安國非其新意賈公彦云¶
　孔鄭之說無正文故延叔堅馬季長所解有異也¶
　或說董仲舒&KR0863;程雅曰三皇三才也五帝五常也¶
　三王三明也五伯五嶽也其說全無意義非仲舒¶
　之言也或曰左氏傳禮記祭法有少昊顓頊帝嚳¶
　名號豈可據繫辭皆去之以堯舜次黄帝無乃太¶
　畧乎答曰儒學論議當本於經顧彪謂正可依經¶
　誥大典不可用傳記小說此言得之先儒云女媧¶
　至無懐氏十五帝臨魁至榆罔七帝承襲犧農而¶
　王然則少昊已後亦嗣黄帝如無懐臨魁比也至¶
<pb:KR2b0015_SBCK_001-26a>¶
　堯功徳特髙别為一代又自古以來皆傳其子或¶
　以干戈逆取而堯及舜皆有子擇賢而授不私其¶
　親上古以來二人而已故可上紹黄帝而繼犧農¶
　藝文志云孝文時得魏文侯樂人竇公獻其書乃¶
　周官大宗伯之大司樂章也桓譚新論云竇公時¶
　年百八十嵗武帝時河間獻王好儒與毛生等共¶
　采周官及諸子言樂事者取公孫尼子以作樂記¶
　大司樂舞雲門以祀天神咸池以祭地示大㲈以¶
　祀四望通夏𣪞周為六樂樂記曰武王封黄帝堯¶
　舜夏殷之後為三恪二王後黄帝而及堯舜不數¶
<pb:KR2b0015_SBCK_001-26b>¶
　少皥顓頊帝嚳竇公所傳在秦焚書之前獻王采¶
　録古書可以取信然大司樂有雲門大卷大咸而¶
　樂記有大章咸池已差異矣包犧神農世逺樂名¶
　不見少皥顓頊帝嚳承黄帝之後不特爲一代故¶
　無樂名孝經鉤命決云伏犧樂曰立基神農曰下¶
　謀祝融曰屬續帝系譜云伏犠樂曰扶來神農曰¶
　扶持帝王世記云少皥樂曰九淵樂緯云顓頊樂¶
　曰五莖帝嚳曰六英漢禮樂志云顓頊作六莖帝¶
　嚳作五英皆緯書帝系諸譜漢志世紀放六樂撰¶
　其名故多差異非本稱也秦初并六國丞相等議¶
<pb:KR2b0015_SBCK_001-27a>¶
　帝號曰古有天皇有地皇有㤗皇㤗皇最貴臣等¶
　上尊號王為㤗皇王曰去㤗著皇采上古帝位號¶
　號曰皇帝乃知秦以前諸儒或言五帝猶不及三¶
　皇後代不考始皇本紀乃曰兼三皇五帝號曰皇¶
　帝誤也西漢之末去聖益逺孔安國尚書傳雖未¶
　立於學官而儒者惑於安國司馬遷二家殊異又¶
　怪易繫大司樂樂記以堯舜上繼黄帝雖劉歆博¶
　物洽聞疑而未了故三統歷本易始於包犧至少¶
　皥顓頊帝嚳乃曰周&KR1971;其樂故易不載而不明言¶
　&KR1971;樂及不載之義鄭𤣥注易繫辭云金天髙陽高¶
<pb:KR2b0015_SBCK_001-27b>¶
　辛遵黄帝之道無所改作故不述焉崔靈恩曰舞¶
　樂之始興於黄帝其徳宜法逺存其後敬之為恪¶
　顓頊髙陽二代之君雖復為樂進非始舞之制又¶
　非宜今之用故越之而用雲門不立其樂亦不為¶
　恪也熊安生解禮周以黄帝堯舜之後為三恪但¶
　云取其制作之人孔潁逹謂易畧舉五帝之終始¶
　則少皥顓頊帝嚳在其閒也歷世紛紜莫知定論¶
　皆泥於舊文肆為解釋不可强通易云作八卦為¶
　㒺罟取諸離包犧氏也為耜耒取諸益日中為市¶
　取諸噬嗑神農氏也垂衣裳取諸乾坤為舟楫取¶
<pb:KR2b0015_SBCK_001-28a>¶
　諸渙服牛乗馬取諸隨重門擊柝取諸豫為杵臼¶
　取諸小過弧矢取諸暌黄帝堯舜也至於宫室取¶
　大壯棺槨取大過結繩而治易之以書契取諸夬¶
　葢世逺難明傳聞殊異仲尼於疑事則闕而不强¶
　為之辭六事則總言黄帝堯舜三事但曰後世聖¶
　人而孔安國尚書序乃曰伏犧氏造書契以代結¶
　䋲之政指言伏犧與繫辭文意相反按家語篇後¶
　及史記孔子世家云安國至臨淮太守蚤卒連叢¶
　子有孔臧報從弟侍中書言以𨽻篆定尚書五十¶
　餘篇並為之傳即安國也安國於經義不詳故書¶
<pb:KR2b0015_SBCK_001-28b>¶
　傳多差謬馬鄭王肅諸儒悉解今文尚書晉宋後¶
　始行古學獨有孔傳因而𫝊之其學非能優於諸¶
　家也¶
資治通鑑外紀卷第一(終)¶
<pb:KR2b0015_SBCK_001-29a>¶

# ?
#+PROPERTY: JUAN 1
#+PROPERTY: FILE SB02n0052-001資治通鑑外紀目録-卷第一.
<pb:KR2b0015_SBCK_001-1a>¶
