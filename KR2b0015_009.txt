# -*- mode: mandoku-view -*-
#+TITLE: 資治通鑑外紀
#+DATE: 2015-09-23 10:02:16
#+PROPERTY: JUAN 9

¶
<md:KR2b0015_SBCK_009-1a>¶
<pb:KR2b0015_WYG_017-1a>
欽定四庫全書
　資治通鑑外紀卷九¶
　　　　　　　　　　　　宋　劉　恕　編
　
¶
　周紀七(起上章閹茂盡閼/逢困敦凡十五年)
　¶　　敬王下¶
二十九年春蔡昭侯將朝于吳大夫恐其復遷令賊¶利
殺昭侯誅賊利以解過昭侯子成侯朔立　夏楚¶圍蠻
氏蠻氏潰蠻子赤奔晉隂地　冬十一月齊伐¶晉取邢
<pb:KR2b0015_WYG_017-1b>
任欒鄗逆畤隂人盂壺口　是嵗滕頃公薨¶子隠公虞
母立　越王勾踐在吴三年夫差遣之句¶踐之地南至
句無北至禦兒東至鄞西至姑蔑廣運<md:KR2b0015_SBCK_009-1b>¶百里乃致其父
母昆弟而誓之曰女子十七不嫁丈¶夫二十不娶其父
母有罪當室者死三年釋其政支¶子死三月釋其政四
方之士來者必廟禮之范蠡曰¶時將有反事將有間必
知天地之恒制乃有天下之¶成利事無間時無反則撫
民保教以須之　計然南¶㳺于越范蠡卑身師事之計
<pb:KR2b0015_WYG_017-2a>
然姓辛名研字文子葵¶丘濮上人其先晉國亡公子也
研狀貌似不及人博¶學無所不通明隂陽厯數尤善計
算不肯自顯于諸¶侯其言曰知鬭則修備時用則知物
二者形則萬貨¶之情可見矣故旱則資舟水則資車物
之理也夫糴<md:KR2b0015_SBCK_009-2a>¶二十病農九十病末上不過八十下不減
三十則農¶末俱利平糴齊物闗市不乏治國之道也積
著之理¶務完物無息幣以物相貿易貴上極則反賤賤
下極¶則反貴財幣欲其行如流水推此類而修之十年
<pb:KR2b0015_WYG_017-2b>
國¶富厚賂戰士士赴矢石如渇得飲遂報彊吳觀兵中¶
國¶
三十年春晉范吉射中行寅自栢人出奔齊寅將亡¶召
其祝而欲加罪焉曰犧牲不肥澤耶齊戒不敬耶¶使吾
國亡何也祝簡對曰先君中行穆子皮車十乗¶惟憂徳
義之不足也今主君有革車百乗猶患不足<md:KR2b0015_SBCK_009-2b>¶夫舟車餙
則賦歛厚而民怨謗詛矣君茍以為祝有¶益於國則詛
亦有損矣一人祝之一國詛之一祝不¶勝萬詛國亡不
<pb:KR2b0015_WYG_017-3a>
亦宜乎中行子大慚　中行寅過邑¶從者曰此嗇夫公
之故人奚不休舍以待後車寅曰¶吾好音此人遺我鳴
琴吾好珮此人遺我玉環是振¶我過以求容於我者吾
恐其以我求容於人也乃去¶之果收寅後車二乗獻之
晉君　趙簡子曰吾欲得¶范中行氏之良臣史黯曰事
君者諫過而薦可章善¶而替否獻能而進賢擇材而薦
之朝夕誦善敗而納¶之聴則進否則退今范中行氏之
臣不能匡相其君<md:KR2b0015_SBCK_009-3a>¶使至於難出在於外又不能入亡而
<pb:KR2b0015_WYG_017-3b>
棄之何良之為¶夫二子之良將勤營其君使立於外死
而後止何曰¶以來若來非良臣也簡子曰善吾言過矣
　簡子歎¶曰雀雉黿鼉魚鼈莫不能化唯人不能哀矣
竇犨曰¶君子哀無人不哀無賄哀無徳不哀無寵哀名
之不¶令不哀年之不登夫范中行氏不恤庻難欲擅晉
國¶令其子孫將耕於齊宗廟之犧為畎畆之勤人之化¶
也何日之有　子路問於孔子曰治國何如對曰尊¶賢
而賤不肖子路曰范中行氏尊賢而賤不肖其亡¶何也
<pb:KR2b0015_WYG_017-4a>
曰范中行氏尊賢而不能用賤不肖而不能去<md:KR2b0015_SBCK_009-3b>¶賢者知
其不用而怨之不肖者知其必已賤而讐之¶怨讐並作
雖欲無亡得乎　趙簡子使尹鐸為晉陽¶曰必墮其壘
培吾若見之是見寅與吉射也尹鐸往¶而增之簡子如
晉陽見壘怒曰必殺鐸昭余讎也郵¶無正曰吾子嗣位
有先主文子之典刑景子之教訓¶重之以師保加之以
父兄子皆疏之以及此難夫尹¶鐸曰思樂而喜思難而
懼委土可以為師保吾何為¶不憎若罰之是罰善也罰
<pb:KR2b0015_WYG_017-4b>
善以賞惡臣何望矣簡子¶説曰微子吾幾不為人矣以
免難之賞賞尹鐸初尹¶鐸與郵無正有怨以其賞如無
正曰子免吾死敢不<md:KR2b0015_SBCK_009-4a>¶歸禄辭曰吾為主圖非為子也怨
若怨焉　簡子田¶于螻史黯以犬待於門曰欲試之兹
囿簡子曰何為¶不告對曰君行臣不從不順主將適螻
而麓不聞臣¶敢煩當日簡子乃還　簡子之右少室周
聞牛談有¶力與之戲弗勝致右焉簡子許之使周為宰
曰知賢¶而讓可以訓矣　簡子問壯馳兹曰東方之士
<pb:KR2b0015_WYG_017-5a>
孰愈¶壯馳兹拜而賀簡子曰何賀也對曰國家將興君
子¶自以為不足其亡也若有餘今主任晉國之政而問¶
及小人又求賢人是以賀也¶
　劉恕曰徳義生於不足驕怠出於滿假自賢自伐<md:KR2b0015_SBCK_009-4b>¶以
　行為足也矜誇陵人以功為足也士則曰道業¶充矣
　而善日䘮農則曰耕耘至矣而田疇荒工則¶曰伎巧
　髙矣而繩墨拙商則曰財用盈矣而資産¶匱有生之
　害莫大子足也老子之言曰知足不辱¶知止不殆指
<pb:KR2b0015_WYG_017-5b>
　名與貨貨可足也名不可止也君子¶進徳而未嘗足
　小人志小而安乎止獨善之言不¶可以訓¶
簡子之中牟宰佛肸畔置鼎於庭曰與我者受邑不¶從
者烹田基曰義死不避斧鉞之誅義窮不受軒冕¶之服
無義而生不仁而富不如有義而烹褰衣將就<md:KR2b0015_SBCK_009-5a>¶鼎佛肸
止之簡子屠中牟論有功者以田基為始基¶曰一人舉
而萬夫俛首知者不為也賞一人以慚萬¶夫義者不取
也負其母南徙於楚楚王髙其義以為¶司馬　趙簡子
<pb:KR2b0015_WYG_017-6a>
之臣尹綽郄厥簡子曰綽不愛我諌¶於顯厥愛我諌於
隠綽曰厥愛君之醜不愛君之過¶綽愛君之過不愛君
之醜不質君於衆恐君之不變¶化也孔子曰君子哉尹
綽面諌不面譽可謂至忠矣¶　夏晉趙鞅伐衛　齊景
公四望而歎曰先君桓公¶車一　百乗而伯諸侯今我長
轂千乗而功不及得無¶管仲乎弦章曰水廣則魚大君
明則臣忠昔有桓公<md:KR2b0015_SBCK_009-5b>¶故有管仲今桓公若在車下之人
盡為管仲矣景公¶大慚　景公飲大夫酒公射出質堂
<pb:KR2b0015_WYG_017-6b>
上唱善若出一¶口公作色太息謂弦章曰自吾失晏子
未嘗聞過今¶射出質而衆乃唱善弦章曰君好之臣服
之君嗜之¶臣食之夫尺蠖食黄則身黄食蒼則身蒼君
其猶有¶諂人之言乎海人入魚公以五十乗賜章章曰
晏子¶辭賞以正君故過失不掩今受魚是反晏子之義
而¶順諂諛以干利也固辭不受　子貢問於孔子曰三¶
君問政夫子應之不同然則政有異乎孔子曰齊景¶公
奢乎臺榭淫於苑囿一旦而賜人百乗之家者三<md:KR2b0015_SBCK_009-6a>¶故告
<pb:KR2b0015_WYG_017-7a>
之曰政在節用葉都大而國小民有離心故告¶葉公曰
附近而來逺魯公有臣三人内比周以惑其¶君外鄣距
賔客以蔽其明故告之曰政在諭臣察此¶三者可同哉
齊景公寵芮姬生子荼荼少母賤無行¶諸大夫言願擇
諸子長賢者為太子景公老惡言嗣¶事愛荼母欲立之
憚發之口公病命國夏髙張立荼¶為太子逐羣公子于
萊秋公薨荼立冬十月羣公子¶奔魯¶
三十一年春晉伐鮮虞　吳伐陳楚救陳　夏六月¶戊
<pb:KR2b0015_WYG_017-7b>
辰齊陳僖子乞及鮑牧逐國夏髙張陳乞武子强<md:KR2b0015_SBCK_009-6b>¶啓子
也　初楚昭王之理石渚公正好義廷有殺人¶者渚追
之乃其父也縱之而反于廷曰殺人者臣之¶父也臣罪
當死王曰追而不及庸有罪乎渚曰以父¶立政非孝子
也廢法縱罪非忠臣也王赦其罪上惠¶也伏誅而死臣
職也不受令而自刎　昭王嘗出游¶留夫人姜氏于漸
臺之上王聞江水大至使使者迎¶夫人夫人曰王召宫
人必以符使者忘持符來妾不¶敢從妾聞貞女不犯約
<pb:KR2b0015_WYG_017-8a>
勇去不畏死守節而已不敢¶棄約越義而求生大水至
而死號曰貞姜　先是楚¶有雲如衆赤鳥夾日以飛三
日秋七月楚昭王在城<md:KR2b0015_SBCK_009-7a>¶父將救陳召諸公子大夫曰孤
不佞再辱楚師今得¶以天夀終孤之幸也命其弟公子
申及結為王皆讓¶不可又命次弟公子閭五讓乃許之
將戰王有疾庚¶寅攻大冥薨于城父公子閭曰王病甚
而舍其子臣¶所以許王廣王意也今王卒臣敢忘乎乃
與子西子¶期謀伏師閉塗迎越女之子章立之而後還
<pb:KR2b0015_WYG_017-8b>
是為惠¶王　八月齊陳乞使人之魯召景公子陽生夜
至于¶齊冬十月丁卯立之是為悼公使朱毛遷其君荼
于¶駘殺諸野幕之下謂之安孺子¶
三十二年春宋侵鄭　晉侵衛　秋魯伐邾入之執<md:KR2b0015_SBCK_009-7b>¶邾
隠公以歸　宋圍曹冬鄭救曹侵宋¶
三十三年春宋滅曹執曹伯陽以歸殺之　三月吳¶伐
魯　夏五月齊伐魯取讙及闡　六月魯歸邾隠¶公公
無道吳討之囚諸樓臺使諸大夫奉太子革為¶政　秋
<pb:KR2b0015_WYG_017-9a>
魯及齊平九月齊閭丘明如魯莅盟子服景¶伯戒宰人
曰陷而入于恭閔馬父笑景伯問之對曰¶笑吾子之大
也先聖王之傳恭猶不敢專稱曰自古¶在昔先民今吾
子之教官僚曰陷而後恭滿之甚也¶十二月齊歸魯讙
及闡　杞僖公薨子湣公維立¶　是嵗晉有豕人言<md:KR2b0015_SBCK_009-8a>¶三十四年春鄭圍宋雍丘宋圍鄭師二月甲戍取之¶
夏楚伐陳　宋伐鄭　是嵗越王勾踐謂范蠡曰¶上天
降禍于越委制于吳吾欲與子謀之對曰得時¶不成反
<pb:KR2b0015_WYG_017-9b>
受其殃王無蚤圖¶
三十五年春邾隠公奔魯遂奔齊吳魯邾郯伐齊¶
齊鮑牧弑悼公吳王夫差帥舟師將自海入討齊齊¶人
敗之吳師還夏晉伐齊取犂及轅齊人立悼公子¶壬是
為簡公　越王獻美女西施鄭旦于吳夫差納¶之伍子
胥諌曰越王夏被毛裘冬御絺綌聚敢死之¶士數萬人
必為吳隙夫差不聴　初闔廬起臺于姑<md:KR2b0015_SBCK_009-8b>¶蘇山去國三
十五里春夏游焉夫差髙而飾之三年¶乃成周旋詰屈
<pb:KR2b0015_WYG_017-10a>
横亘五里崇飾土木殫耗人力宫妓¶千人别立春宵宫
為長夜飲造千石酒鐘作天池池¶中作青龍舟舟中盛
陳妓樂日與西施為水嬉宫中¶作海靈館館娃閣銅溝
玉檻宫之楹檻皆珠玉飾之¶秋夫差復儆師將伐齊伍
子胥曰天命有反越王戚¶然服士以伺吾間而王以齊
魯為憂越將有吳土今¶王罷民於姑蘇都鄙薦饑吳民
離矣王不聴越王勾¶踐拊循其士民欲以報吳大夫逢
同曰吳兵加齊晉¶怨深于楚越徳少而功多為越計莫
<pb:KR2b0015_WYG_017-10b>
若結齊親楚附<md:KR2b0015_SBCK_009-9a>¶晉以厚吳三國伐之越承其弊可克也
勾踐問范蠡¶曰吳王淫于樂而忘百姓亂民功逆天時
信讒喜優¶憎輔逺弼上下相偷其可乎對曰人事至矣
天應未¶也王姑待之　冬楚代陳吳延州來季子救陳
是嵗¶薛惠公薨¶
三十六年春齊國書髙無㔻帥師伐魯仲尼在衛聞¶之
謂弟子曰魯父母之國二三子何為莫出子路子¶張子
由請出孔子皆弗許子貢請行孔子許之至齊¶說田恒
<pb:KR2b0015_WYG_017-11a>
曰憂在内者攻强憂在外者攻弱今君破魯¶以廣齊戰
勝以驕主破國以尊臣而君之功不與焉<md:KR2b0015_SBCK_009-9b>¶則交日疏于
主求以成大事難矣不如伐吳伐吳不¶勝人民外死大
臣内空孤主制齊者唯君也田恒曰¶善雖然吾兵業已
加魯矣去而之吳大臣疑我奈何¶子貢曰君按兵無伐
臣請使吳令救魯而伐齊君因¶以兵迎之田恒許之子
貢南說吳王曰霸者無彊敵¶千鈞之重加銖兩而移今
以萬乗之齊伐千乗之魯¶與吳爭彊竊為王危之夫救
<pb:KR2b0015_WYG_017-11b>
魯顯名也誅暴齊以服¶彊晉利莫大焉吳王曰吾嘗與
越戰越王有報我心¶待我伐越而聴子子貢曰王方以
存亡繼絶為名伐¶小越而畏彊齊非勇也今存越示諸
侯以仁救魯伐<md:KR2b0015_SBCK_009-10a>¶齊威加晉國諸侯相帥而朝吳伯業成
矣王必惡越¶臣請東見越王令出兵以從吳王大說使
子貢之越¶越王除道郊迎身御至舍而問曰此蠻夷之
國大夫¶何以儼然辱而臨之子貢曰吾說吳王以救魯
伐齊¶其志欲之而畏越曰待我伐越乃可如此破越必
<pb:KR2b0015_WYG_017-12a>
矣¶勾踐頓首再拜曰孤不料力與吳戰困于㑹稽痛入¶
骨髓日夜欲與吳王接踵而死子貢曰吳王猛暴羣¶臣
不堪國家敝于數戰百姓怨上今王發士卒佐之¶以徼
其志卑辭以尊其禮其伐齊必矣彼戰不勝王¶之福也
戰勝必以兵臨晉臣請北見晉君令共攻之<md:KR2b0015_SBCK_009-10b>¶吳銳兵盡
於齊重甲困于晉而王制其敝此滅吳矣¶越王許諾子
貢報吳王曰臣敬以大王之言告越王¶越王大恐曰抵
罪于吳頼大王之賜死不敢忘何謀¶之敢慮後五日越
<pb:KR2b0015_WYG_017-12b>
使大夫種頓首言于吳王曰東海¶役臣孤勾踐使者臣
種敢修下吏問于左右竊聞大¶王將興大義誅彊救弱
請悉起境内士卒三千人孤¶被堅執銳先受矢石因賤
臣種奉先人藏器甲二十¶領鉄屈盧之矛步光之劔以
賀軍吏吳王說太宰嚭¶數受越重寳厚賂日夜言于吳
王愛信越殊甚伍子¶胥諫曰齊之與吳習俗不同言語
不通我得其地不<md:KR2b0015_SBCK_009-11a>¶能處得其民不能使吳之與越接土
鄰境道易人通¶仇讎敵戰之國也非吳䘮越越必䘮吳
<pb:KR2b0015_WYG_017-13a>
王信越浮詞¶詐偽而貪齊後將悔之太宰噽曰君王之
令不行于¶上國者齊晉也王勝齊而以兵臨晉是一舉
而服兩¶國也子胥曰王戰而勝天亡吳矣不勝猶未也
王不¶聴子貢勸王許越師而辭其君吳王乃謝越王夏
發¶兵及魯伐齊子貢因之晉謂定公曰吳與齊將戰勝¶
必以兵臨晉定公大恐子貢曰修兵休卒以待之定¶公
許諾田恒成子僖子乞之子也¶
　劉恕曰司馬遷曰子貢一出存魯亂齊破吳强晉<md:KR2b0015_SBCK_009-11b>¶伯
<pb:KR2b0015_WYG_017-13b>
　越十年之中五國各有變戰國之時齊魯交兵¶者數
　矣一不被伐安能存哉田氏弱齊一當吳兵¶安能亂
　哉吳不備越而亡勝齊安能破哉四卿擅¶權晉以衰
　弱修兵休卒安能彊哉越從吳伐齊滅¶吳乃彊此安
　能伯哉十年之中魯齊晉未嘗有變¶吳越不為是而
　存亡遷之言華而少實哉¶
五月吳克齊博甲戌戰于艾陵大敗齊師吳王使行¶人
奚斯釋言于齊曰大夫國子興其衆庶犯獵吳國¶之師
<pb:KR2b0015_WYG_017-14a>
徒天若不知有罪則何以使下國勝夫差歸而¶讓子胥
子胥曰王無喜越大饑范蠡曰此越之福吳<md:KR2b0015_SBCK_009-12a>¶之禍也吳
國甚富王年少政驕好名而不思後患王¶重幣卑詞請
糴以卜之食可得則王何患焉乃請于¶吳吳王將與之
子胥諌曰越非國貧民困伺王間也¶夫狐雉之相戲狐
卑體而雉信之故狐得志而雉必¶死夫饑代事也猶淵
之與阪誰國無有不如勿與而¶伐之吳王曰服而攻之
非義兵也饑而不食非仁體¶也雖得十越吾且不為貸
<pb:KR2b0015_WYG_017-14b>
之粟萬石越人私喜太宰¶噽數與子胥爭越議與逢同
共讒之王使子胥于齊¶子胥臨行謂其子曰吾數諫王
王不用汝與吾俱亡¶無益也乃屬其子于齊鮑牧而還
報吳太宰嚭謂王<md:KR2b0015_SBCK_009-12b>¶曰子胥為人剛暴猜賊恐為深禍王
伐齊有大功恥¶其計謀不用乃反怨望起禍不難王不
可不備其使¶齊也屬子于鮑氏夫為人臣内不得意外
倚諸侯自¶以先王謀臣常怏怏不見用願王早圖之王
曰㣲子¶言吾亦疑之乃使使賜子胥屬鏤之劒曰先王
<pb:KR2b0015_WYG_017-15a>
刈殺¶四方之蓬蒿立名于荆大夫之力也今大夫老不
自¶安恬逸而處以念惡撓亂百度妖孽吳國子胥對曰¶
王播棄黎老而近孩童比謀若不得志于齊覺寤王¶心
吳國猶世王無以取之而天禄亟至是吳命之短¶也員
不忍見王為越之擒員請先死乃仰天歎曰嗟<md:KR2b0015_SBCK_009-13a>¶乎讒臣
嚭為亂王反誅我我令若父伯若未立時諸¶公子爭立
我以死爭之于先王若既得立欲分吳國¶予我今聴諛
臣言以殺長者乃告其舍人曰必樹吾¶墓上以梓令可
<pb:KR2b0015_WYG_017-15b>
以為器抉吾目縣吳東門以觀越之¶滅吳也乃自刎死
王愠曰孤不使大夫得見也取子¶胥尸盛以鴟鴺投之
于江吳人憐之立祠江上命曰¶胥山越王謂范蠡曰吾
與子謀吳子曰未可今伍胥¶驟諌王怒而殺之其可乎
對曰天地未形而先為之¶征其事不成雜受其刑王姑
待之　初孔子去魯適¶衛曹宋鄭陳蔡楚諸國反乎衛
冉求言于季康子曰<md:KR2b0015_SBCK_009-13b>¶國有聖人而不能用欲以求治猶
却步而求及前人¶今孔子在衛衛將用之已有才而資
<pb:KR2b0015_WYG_017-16a>
鄰國難以言知¶康子以告哀公公從之冬以重幣召之
孔子乃歸年¶六十九矣　季康子欲以田賦使冉有訪
諸仲尼仲¶尼不對私于冉有曰先王制土籍田以力而
砥其逺¶邇賦里以入而量其有無任力以夫而議其老
㓜先¶王以為足若欲犯法又何訪焉弗聴　魯哀公問
于¶孔子曰寡人舉事與羣臣慮之而國愈亂何也對曰¶
明主在上羣臣直議于下故一人知之一人不知今¶羣
臣無不一辭同乎季孫者魯國盡化為一君雖問<md:KR2b0015_SBCK_009-14a>¶境内
<pb:KR2b0015_WYG_017-16b>
之人猶不免于亂也　魯終不能用孔子孔子¶亦不求
仕作丘陵之歌曰登彼丘陵峛崺其阪仁道¶有邇求之
若逺遂迷不復自嬰屯蹇喟然回慮題彼¶㤗山鬱確其
髙梁甫回連枳棘充路陟之無緣將伐¶無柯患兹蔓延
惟以永歎涕霣潺湲于是周室㣲而¶詩書闕禮樂廢乃
序書傳上紀唐虞之際下至秦繆¶去詩之重複取可施
于禮義者三百五篇皆弦歌之¶求合韶武雅頌之音追
迹三代之禮禮樂可得而述¶以備王道成六藝晩而喜
<pb:KR2b0015_WYG_017-17a>
易序彖繫象說卦文言孔¶子論詩至正月之六章矍然
曰不逢時之君子豈不<md:KR2b0015_SBCK_009-14b>¶殆哉從上依世則廢道違上離
依則危身世不與善¶已獨由之則曰非妖則孽也故賢
者不遇時常恐不¶終焉　子夏讀書畢孔子問曰吾子
何為于書子夏¶曰書之論書昭昭若日月焉所受于夫
子者弗敢忘¶退而窮居河濟之間深山之中壤室蓬户
彈琴瑟以¶歌先王之風有人亦樂之無人亦樂之上見
堯舜之¶道下見三王之義可以忘死生矣孔子愀然變
<pb:KR2b0015_WYG_017-17b>
容曰¶嘻子殆可與言書矣雖然見其表未見其裏闚其
門¶未入其中顔回曰何謂也孔子曰丘常悉心盡志以¶
入其中則前有髙岸而後有大谿填填正立而已六<md:KR2b0015_SBCK_009-15a>¶誓
可以觀義五誥可以觀仁甫刑可以觀誡洪範可¶以觀
度禹貢可以觀事臯陶謨可以觀治堯典可以¶觀美魯
人顔回子淵閔損子騫冉耕伯牛冉雍仲弓¶宰予子我
冉求子有曾參子輿澹臺滅明子羽宓不¶齊子賤樊須
子遲有若子有公伯僚子周公西赤子¶華公冶長子長
<pb:KR2b0015_WYG_017-18a>
南宫适子容衛人端木賜子貢仲由¶子路卜商子夏吳
人言偃子游陳人顓孫師子張巫¶馬施子期陳亢子禽
齊人髙柴子髙宋人原憲子思¶司馬耕子牛蔡人漆雕
開子若等異能之士七十二¶人其餘受業者三千人東
郭子惠問于子貢曰夫子<md:KR2b0015_SBCK_009-15b>¶之門何雜也對曰隠括之旁
多枉木良醫之門多病¶者砥礪之旁多頑鈍夫子修道
以俟天下是以來者¶不止也孔子之所嚴事于周則老
子于衛蘧伯玉于¶齊晏平仲于楚老萊子于鄭子産於
<pb:KR2b0015_WYG_017-18b>
魯孟公綽數稱¶臧文仲柳下惠銅鞮伯華介山子然孔
子皆後之不¶並世老子楚苦縣人在孕八十一嵗剖母
左腋而生¶生而白首故謂之老子姓李名耳字伯陽又
有老耼¶之號周守藏室之史也修道徳其學以自隠無
名為¶務孔子嘗適周問禮焉老子見周衰迺去至闗闗
令¶尹喜曰子將隠矣强為我著書老子乃著上下篇言<md:KR2b0015_SBCK_009-16a>¶道徳之意五千餘言而去莫知其所終老子百六十¶餘
嵗或言二百餘嵗以其修道而養夀也世之學老¶子者
<pb:KR2b0015_WYG_017-19a>
則絀儒學儒學亦絀老子葢道不同不相為謀¶孔子没
後百餘年而周太史儋見秦獻公或曰儋即¶老子或曰
非也常樅有疾老子問焉曰先生疾甚矣¶無遺教以語
弟子乎樅張其口曰吾舌存乎老子曰¶然吾齒存乎老
子曰亡樅曰子知之乎老子曰舌以¶其柔齒以其剛樅
曰天下之事盡矣無以復語子¶　老萊子楚人著書十
五篇言道家之用　孔子閒處¶喟然歎曰銅鞮伯華而
無死天下其定矣子路曰其<md:KR2b0015_SBCK_009-16b>¶為人何若孔子曰其幼也
<pb:KR2b0015_WYG_017-19b>
敏而好學其壯也勇而不¶屈其老也有道而能以下人
子路曰有道又誰下哉¶孔子曰以衆攻寡無不消也以
貴下賤無不得也周¶公制天下之政而下士豈無道哉
欲得士也　成回¶學于子路三年恭敬不已子路問其
故對曰人比于¶鳥上畏鷹鸇下畏網羅夫為善者少而
讒者多若身¶不死安知禍罪不施行年七十常恐行節
之虧恭敬¶以待天命子路曰君子哉　是嵗洛絶于周
淇絶于¶舊衛　滕隠公薨
<pb:KR2b0015_WYG_017-20a>
三十七年春魯用田賦自成公作丘甲哀公用田賦<md:KR2b0015_SBCK_009-17a>¶蒐
狩治兵大閱之事皆失其正春秋書而譏之以存¶王道
秋衛出公㑹吳于鄖吳王囚之說者冠葢相望¶而弗能
止魯哀公撤鐘鼓之縣縞素而朝謂仲尼曰¶諸侯無親
以諸侯為親大王無党以大夫為党吾欲¶免衛君而不
能仲尼請子貢行至吳見太宰嚭嚭說¶之欲薦之于王
子貢曰子不能行也且衛君之來其¶半曰不若朝晉其
半曰不若朝吳衛君以吳可歸故¶束身以受命今子受
<pb:KR2b0015_WYG_017-20b>
而囚之又欲流之於海是賞言¶朝晉者而罰言朝吳者
也諸侯以為蓍龜則皆移心¶于晉矣子欲成伯王之業
難乎嚭入復之于王王出<md:KR2b0015_SBCK_009-17b>¶令曰十日而遣衛君不具者
死衛出公怨吳王曾從¶子曰吳王好劒臣相劔者請為
吳王相劒抜而示之¶因為君刺之出公曰子非義士為
利者也吳彊而富¶衛弱而貧子必往吾恐子為吳王用
之于我也乃逐¶之　九月宋伐鄭取錫遂圍嵒冬十二
月鄭救嵒丙¶申圍宋師　魯螽　越王勾踐召范蠡問
<pb:KR2b0015_WYG_017-21a>
曰吳稻蟹¶不遺種其可乎對曰天應至矣人事未盡也
王怒曰¶吾與子言人事子應我以天時今天應至矣子
應我¶以人事何也對曰人事與天地相參乃可成功今
禍¶新民恐將同其力致其死王其馳騁弋獵無至禽荒<md:KR2b0015_SBCK_009-18a>¶宫中之樂無至酒荒彼上將薄其徳民將盡其力望¶而
不得食乃可以致天地之殛王姑待之　吳王夫¶差起
師北征闕為深溝通于商魯之間北屬之沂西¶屬之濟
將㑹于黄池
<pb:KR2b0015_WYG_017-21b>
三十八年春鄭取宋師于嵒　吳欲伯中國以尊周¶室
夏單平公㑹晉定公吳夫差魯哀公于黄池　越¶王勾
踐非其身之所種則不食非其夫人所織則不¶衣十年
不収于國民有三年之食國之父兄請曰昔¶夫差恥吾
君請報之勾踐辭曰寡人之罪也無庸戰¶父兄又請曰
越四封之内親吾君猶父母也敢不盡<md:KR2b0015_SBCK_009-18b>¶力乎勾踐許之
致其衆而誓之曰進則思賞退則思¶刑者有常賞進不
用命退則無恥者有常刑國人皆¶勸曰孰是吾君也可
<pb:KR2b0015_WYG_017-22a>
無死乎六月丙子越伐吳命范¶蠡后庸帥師沿海泝淮
以絶吳路敗王子友于姑熊¶夷勾踐帥中軍泝江襲吳
入其郛焚姑蘇徙其大舟¶吳晉爭長未成邊遽至以越
亂告吳王懼天下聞而¶祕之合大夫而謀曰越為不道
背其齊盟道路修逺¶無㑹而歸與㑹而先晉孰利王孫
洛曰今夕必挑戰¶以廣民心勵士以奮其朋勢彼將不
戰而先我吳王¶許諾昏乃戒令秣馬食士夜中服兵擐
甲帶甲三萬<md:KR2b0015_SBCK_009-19a>¶去晉軍一里昧明三軍皆譁聲動天地晉
<pb:KR2b0015_WYG_017-22b>
師大駭令¶董褐請事曰大國越録造於敝邑之軍壘敢
請亂故¶吳王親對之曰孤欲守先君之班爵進則不敢
退則¶不可㑹日薄矣恐事不集以為諸侯笑孤之事君
在¶今日不得事君亦在今日董褐還告趙鞅曰吳王之¶
色類有大憂小則嬖妾嫡子死大則越入吳將毒不¶可
與戰主其許之先然不可徒許也趙鞅許諾乃令¶董褐
復命曰曩君之言周室既卑諸侯大夫失禮於¶天子今
君王東海淫名聞於天子君有短垣而自踰¶之况蠻荆
<pb:KR2b0015_WYG_017-23a>
何有於周室命圭有命固曰吳伯不曰吳<md:KR2b0015_SBCK_009-19b>¶王周無二王
君若無卑天子以干其不祥而曰吳公¶孤敢不順從君
命吳王許諾乃就幕而㑹吳公先歃¶晉侯亞之吳王既
㑹越聞愈章恐齊宋之為己害命¶王孫洛先與勇獲帥
徒師以為過賔於宋焚其北郭¶夫差使王孫茍告勞於
周曰昔楚為不道不共承王¶事吾先君闔廬不貰不忍
今齊侯壬不鑑於楚夫差¶遵汶伐博克有成事敢告於
下執事周王答曰周室¶逢天之降禍遭民之不祥余心
<pb:KR2b0015_WYG_017-23b>
豈忘憂恤今伯父曰¶戮力同徳余一人兼受介福吳王
欲伐宋太宰嚭曰¶可勝而不能居也乃引兵歸國國亡
太子内空王居<md:KR2b0015_SBCK_009-20a>¶外乆士皆罷敝冬厚幣與越平越自度
亦未能滅吳¶乃與吳平　是嵗許元公成薨子結立元
公悼公孫¶也¶
三十九年春魯西狩獲麟孔子曰吾道不行矣乃因¶史
記而作春秋約其文辭以繩當世　魯哀公問孔¶子曰
東益宅不祥信有之乎孔子曰損人益己身之¶不祥也
<pb:KR2b0015_WYG_017-24a>
棄老取幼家之不祥也釋賢用不肖國之不¶祥也老者
不教幼者不學俗之不祥也聖人伏匿天¶下之不祥也
故不祥有五而東益不與焉　孔子閒¶居喟然而歎子
思再拜請曰意子孫不修將忝祖乎<md:KR2b0015_SBCK_009-20b>¶羡堯舜之道恨不
及乎夫子曰孺子安知吾志對曰¶伋于進瞻亟聞夫子
之教其父析薪其子弗克負荷¶是謂不肖伋所以恐而
不解也夫子欣然笑曰吾無¶憂矣世不廢業其克昌乎
孔子娶于宋开官氏生子¶鯉字伯魚先孔子卒伋字子
<pb:KR2b0015_WYG_017-24b>
思伯魚子也　小邾射¶以句繹奔魯　齊田恒與隰斯
登靈臺觀望三面皆¶暢獨南面以隰子之家樹蔽之田
恒不言而欲去之¶隰子知其意歸使人伐樹俄復止之
其相室曰何變¶之速乎隰子曰古者以愚全身今田子
將有大事而¶我知其㣲禍莫大焉夏四月田恒執簡公
于舒州<md:KR2b0015_SBCK_009-21a>¶　五月庚申朔日有食之　莒郊公狂薨　六
月甲午¶齊田恒弑簡公立簡公弟驁是為平公田恒與
國人¶盟曰不盟者死及家石佗人曰不盟是殺吾親也
<pb:KR2b0015_WYG_017-25a>
從¶人而盟是背吾君也嗚呼生于亂世不得正行刼于¶
暴人不得全義乃進盟以免父母退伏劔而死田恒¶使
勇士六人刼子淵棲子淵棲曰子以我為知乎臣¶弑君
而從之非知也以我為仁乎見利而背君非仁¶也以我
為勇乎刼我以兵懼而與子非勇也使我無¶此三者何
補于子有此三者終不從子乃舍之恒相¶平公懼諸侯
以弑君誅已乃盡歸魯衛侵地西約晉<md:KR2b0015_SBCK_009-21b>¶四卿南通吳越
修功行賞以親百姓恒言于平公曰¶徳施人之所欲君
<pb:KR2b0015_WYG_017-25b>
其行之刑罰人之所惡臣請行之¶數年齊國之政皆歸
恒恒盡誅大臣不附已及公族¶之彊者割安平以東至
琅邪自為封邑地大于齊選¶女子七尺以上百餘人為
後宫賔客舍人出入者不¶禁生七十餘男　秋晉伐衛
　冬有孛星　魯饑¶　是嵗晉城頓丘¶
四十年夏五月鄭伐宋　秋八月魯大雩　晉伐衛¶
冬晉伐鄭　衛蒯瞶自戚入於衛孔悝立之是為¶莊公
出公奔魯<md:KR2b0015_SBCK_009-22a>¶
<pb:KR2b0015_WYG_017-26a>
四十一年夏四月孔子卒年七十四¶
　劉恕曰包犧以來聖王興利知者創物生民日用¶資
　而仰之然其祠冡苖裔自天子至於庶人莫不¶宗奉
　厯千餘年未有如孔子之盛者豈非君臣父¶子仁義
　禮樂之教雖蠻貊之邦不可斯須捨乎劉¶向曰周室
　衰禮義廢孔子以三代之道教導于後¶世繼嗣至今
　不絶者有隠行也¶
魯季康子問子貢曰昔子産死鄭人捨珠珮琴瑟不¶御
<pb:KR2b0015_WYG_017-26b>
牧童不歌巷哭三日孔子死魯人不能如是何也¶對曰
子産之于夫子如浸水之與天雨浸水所及則<md:KR2b0015_SBCK_009-22b>¶生不及
則死故人愛之天雨降物無不生物豈有謝¶于天乎
初楚子西聞平王太子建之子勝在吳使¶人召之曰吾
聞勝直而剛欲置之境葉公子髙曰勝¶華而不實狷而
不絜若果用之害可待也不從使為¶白公子髙以疾閒
居於蔡勝請伐鄭子西未從他日¶又請許之晉伐鄭楚
救之勝怒曰讎不逺矣屈建謂¶石乞曰白公將為亂石
<pb:KR2b0015_WYG_017-27a>
乞曰勝卑身下士不敢驕賢¶其家無筦籥之信闗楗之
固大斗斛以出輕斤兩以¶内建曰此乃所以反也白公
罷朝而立倒杖而策銳¶貫頤血流至地而弗知鄭人聞
之曰頤之忘何不忘<md:KR2b0015_SBCK_009-23a>¶哉白公欲得易甲陳士勒兵示之
曰與我無患不富¶貴易甲笑曰不義得天下吾不取也
威吾以兵吾不¶從也子行子之威吾亦明吾義拱而待
兵顔色不變¶秋七月勝作亂殺子西子期刼惠王㧞劒
而屬之屈¶廬曰子與我乎廬曰知命之士見利不動臨
<pb:KR2b0015_WYG_017-27b>
死不恐¶為人臣者時生則生時死則死其可刼乎白公
乃内¶其劒白公欲立王子閭為王不從勝曰楚國之重
天¶下無有天以與子子何不受閭曰辭天下者非輕其¶
利以明其徳也不為諸侯者非惡其位以絜其行也¶見
國而忘主不仁也刼白刄而失義不勇也白公强<md:KR2b0015_SBCK_009-23b>¶之不
可遂殺之白公得楚國不能以府庫分人石乞¶曰不義
得之又不能施患必至矣不若焚之無令人¶害我白公
弗聴初申鳴以養父孝聞于楚國惠王欲¶以為相鳴不
<pb:KR2b0015_WYG_017-28a>
受其父問之對曰不可舍父之孝子為¶王之忠臣父曰
汝有禄于國立義于庭汝樂吾無憂¶矣吾欲汝之相也
鳴曰諾入朝王受之相居三年遇¶白公之亂鳴將往死
之其父曰棄父可乎鳴曰仕者¶身歸于君禄歸于親去
子事君得無死其難乎葉公¶聞亂曰吾怨子西棄吾言
而徳其治楚國乃帥方城¶之外以入發太府之貨以子
衆出髙庫之兵以賦民<md:KR2b0015_SBCK_009-24a>¶因而攻之申鳴以兵圍白公公
謂石乞曰鳴天下之¶勇士也乞曰鳴天下之孝子也往
<pb:KR2b0015_WYG_017-28b>
刼其父以兵鳴聞¶之必來白公曰善取其父持之以兵
告鳴曰子不與¶吾父將死矣鳴流涕應之曰食其食者
死其事吾已¶不為父之孝子乃君之忠臣也援桴鼓之
遂與葉公¶殺白公而定王室塟二子之族惠王復位申
鳴之父¶亦死王賞鳴金百斤鳴曰食禄避難非忠臣也
定國¶殺父非孝子也名不可兩立行不可兩全遂自殺¶
　楚惠王嘗以梁與魯陽文子文子辭曰梁險而在境¶
懼子孫之有二者王曰仁人不忘子孫施及楚國敢<md:KR2b0015_SBCK_009-24b>¶不
<pb:KR2b0015_WYG_017-29a>
從子與之魯陽　越大夫種謂勾踐曰吳王罷師¶不戒
以忘我我不可怠今吳民既罷大荒薦飢天占¶既兆人
事又見王奪之利無使夫悛越王乃大戒師¶將伐吳楚
申包胥使于越勾踐問曰吾欲與吳徼天¶之衷車馬兵
甲卒伍既具請問戰奚以而可包胥曰¶戰不智則不知
民之極無以銓度天下之衆寡不仁¶則不能與三軍共
飢勞之殃不勇則不能斷疑以發¶大計勾踐召五大夫
而問之命有司大令于國王命¶夫人曰内政無出外政
<pb:KR2b0015_WYG_017-29b>
無入命大夫曰食土不均土¶地不修内有辱于國是子
也軍士不死外有辱是我<md:KR2b0015_SBCK_009-25a>¶也夫人去笄夫人與大夫皆
側席而坐不掃王問范¶蠡曰嵗晚矣子將奈何對曰從
時者猶救火追亡人¶也蹶而趨之唯恐弗及王曰諾¶
四十二年春三月越伐吳勾踐之壇列鼓而行之至¶軍
三日徙舍至于禦兒三斬有罪以徇命有司大徇¶于軍
曰有父母耆老而無昆弟者兄弟四五人皆在¶此者有
眩瞀之疾者皆以告王親命之歸後若有事¶吾與子圖
<pb:KR2b0015_WYG_017-30a>
之又徇曰筋力不足以勝甲兵志行不足¶以聴命者歸
莫告明日遷軍斬有罪者人有致死之¶心有司大徇于
軍曰歸而不歸處而不處進而不進<md:KR2b0015_SBCK_009-25b>¶退而不退左不在
左右不在右身斬妻子鬻至于五¶湖吳人挑戰王欲許
之范蠡曰彼來從我固守勿與¶若將與之必因天地之
災盡其陽節盈吾隂節而奪¶之利今其來也剛强而力
疾王姑待之吳軍于江北¶越軍於江南中分為左右軍
私卒君子六千人為中¶軍明日將舟戰于江及昏令左
<pb:KR2b0015_WYG_017-30b>
右軍銜枚泝江五里¶夜中命涉江鳴鼓水中以須吳亦
中分其師越王中¶軍潛涉不鼓不譟襲攻之吳師大北
越之左軍右軍¶涉而從之又大敗之于没　夏六月晉
圍衛齊陳救¶衛　楚師取陳麥陳敗遂同之秋七月己
卯楚滅陳<md:KR2b0015_SBCK_009-26a>¶殺湣公　冬十月晉伐衛入其郛衛人出莊
公而與¶晉平晉立襄公之孫般師而還十一月莊公自
鄄入¶般師出辛巳石圃攻公公入于戎州已氏已氏殺
莊¶公衛人復立般師十二月齊伐衛衛人立靈公子起
<pb:KR2b0015_WYG_017-31a>
而請平齊執般師以歸¶
四十三年春巴伐楚圍鄾三月楚敗巴師　夏衛石¶圃
逐其君起起奔齊出公自齊復歸　初晉有孕婦¶七嵗
不生　西山女子化為丈夫　是嵗王崩子元¶王仁立
秦悼公薨子厲共公立<md:KR2b0015_SBCK_009-26b>¶　
