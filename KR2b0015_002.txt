# -*- mode: mandoku-view; -*-
#+TITLE: 資治通鑑外紀
#+DATE: 2015-09-10 23:20:13.431249
#+PROPERTY: ID KR2b0015
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB02n0051-002資治通鑑外紀-卷第二.
<pb:KR2b0015_SBCK_002-1a>¶
# SB1_0198-080.png
資治通鑑外紀卷第二¶
　　　　　　　宋　京兆萬年劉　恕　編集¶
　夏商紀¶
　　夏(起戊戌終己酉十七君一十/四世通羿浞四百三十二年)¶
夏后氏禹元年(戊/戌)都安邑(或云平陽亦/云晉陽及韓)尚黑其社用¶
松牲用𤣥以黑為徽號朝燕服收冠而黑衣十寸為¶
尺封丹朱於唐商均於虞皆為諸侯作樂曰大夏命¶
臯陶為夏籥九成以昭其功夏大也言能大堯舜之¶
徳以五音聴治懸鐘鼓磬鐸鞀待四方之士為銘於¶
簨虡曰教寡人以道者擊鼓諭以義者擊鐘告以事¶
<pb:KR2b0015_SBCK_002-1b>¶
者振鐸語以憂者擊磬有獄訟者揺鞀一饋而十起¶
一沐三捉髪以勞天下之民出見罪人下車問而泣¶
之左右曰罪人不順道君王爲何痛之禹曰堯舜之¶
人皆以堯舜之心爲心寡人爲君百姓各自以其心¶
爲心是以痛之初舜分天下爲十二州禹復爲九州¶
收天下美銅鑄爲九鼎以象九州昔黄帝作車少皥¶
加牛奚仲加馬禹命奚仲爲車正建旗斿旐以别尊¶
卑等級古有醴酪禹時儀狄作酒禹飲而甘之遂疏¶
儀狄絶㫖酒曰後世必有以酒亡國者禹任臯陶益¶
以國政臯陶卒封其後於英六或在許契后稷伯夷¶
<pb:KR2b0015_SBCK_002-2a>¶
皆有功興於虞夏之際益垂䕫龍其後不知所封是¶
時天雨金三日亦嘗雨稻禹娶塗山氏女生子啟南¶
廵守㑹諸侯於塗山承唐虞之盛執玉帛者萬國濟¶
江黄龍負舟舟中人懼禹仰天而歎曰吾受命於天¶
竭力而勞萬民生寄也死歸也余何憂於龍焉視龍¶
猶蝘蜓顔色不變龍俛耳低尾而逝禹致羣臣於㑹¶
稽防風氏後至禹戮之防風汪芒氏之君漆姓守封¶
嵎之山禹崩(謚法淵源流通曰禹馬融曰禹湯不在/謚法葢謚法諸本不同或後人所加也)¶
塟㑹稽之山隂(在位九年年百嵗案書稱堯舜曰帝/夏殷曰王詩商頌曰𤣥王武王學者)¶
(言夏殷周稱王而詩書易春秋未嘗言三王惟易泰/歸妹卦曰帝乙歸妹書酒誥多士多方曰自成湯至)¶
<pb:KR2b0015_SBCK_002-2b>¶
(于帝乙故司馬遷夏殷之君皆曰帝曲禮曰告䘮曰/天王登假措之廟立之主曰帝譙周曰夏殷之君生)¶
(稱王死稱廟主皆以帝號配之帝王世紀夏殷曰帝/曲禮秦漢後書譙周皇甫謐之説出於史記俱不足)¶
(為/據)¶
夏后氏禘黄帝而祖顓頊郊鯀而宗禹¶
　劉恕曰大江之南前代要服舜禹南廵崩不返塟¶
　禹非不尊而敬舜也啟非不孝於其父也時享在¶
　乎廟貌魂氣則無所不之也秦漢以下崇尚墓祭¶
　違經棄禮逺事尸柩難以語乎理矣¶
啟(元年丁未皇/甫謐曰甲辰)筮享神於大陵之上是為鈞臺之享¶
又筮於晉之墟作璿臺於水之陽有扈氏不服啟伐¶
<pb:KR2b0015_SBCK_002-3a>¶
之(世本曰有扈夏同姓或云啟之庶兄以堯舜傳賢/禹獨與子故伐啟淮南子曰有扈氏為義而亡)¶
啟崩(在位九年皇/甫謐曰十年)子太康立¶
太康(元年/丙辰)失徳四夷背叛畋于有洛之表十旬弗反¶
有窮后羿因民弗忍距于河羿先祖世為射官帝賜¶
之弓矢使司射夏衰自鉏遷于窮石(許慎曰羿帝嚳/射官也淮南子)¶
(曰堯時十日竝出堯命羿仰射十日中其九日九烏/皆死墮其翼羽又曰羿請不死之藥於西王母其妻)¶
(姮娥竊之奔月宫為月精又曰羿除天下之害死而/為宗布孟子曰逢䝉學射於羿盡羿之道思天下惟)¶
(羿為愈已於是殺羿楚辭天問曰羿焉彈日烏焉解/羽歸藏易曰羿彈十日説文曰彈射也博物志曰羿)¶
(與鑿齒戰于疇華之野羿持弓鑿齒持矛羿殺之或/曰河伯弱殺人羿射其左目風伯壞人屋室羿射中)¶
(其膝據此諸説帝嚳堯時各有羿夏時又有羿則/羿是善射之號非人名字不知此羿其名為何)太¶
<pb:KR2b0015_SBCK_002-3b>¶
康失國而崩(在位二十九年孔安國曰/太康不得入國羿遂廢之)羿立其弟仲¶
康¶
仲康(元年/乙酉)微弱政出於羿崩(在位十/三年)子相立¶
相(一作相安/元年戊戌)征畎夷黄夷(竹書紀年曰/二年征黄夷)其後干夷來¶
賓(紀年曰/七年)東夷有九種曰畎夷干夷方夷黄夷白夷¶
赤夷𤣥夷風夷陽夷相為羿所逐失國居商丘依夏¶
同姓諸侯斟灌斟鄩(在位二十八年吕氏春秋曰夏/后相與有扈戰於甘澤而不勝)¶
(六卿請復之相曰不可吾地不淺吾民不寡戰而不/勝是吾徳薄而敎不善也於是乎處不重席食不貳)¶
(味琴瑟不張鐘鼓不修子女不飭親親長長尊賢使/能朞年而有扈氏服書稱啟與有扈戰于甘之野而)¶
(不言勝敗帝相之時政出於羿已數十年既/能修徳以服有扈豈不能服羿乎此説近誣)¶
<pb:KR2b0015_SBCK_002-4a>¶
有窮后羿因夏民以代夏政(元年/丙寅)樂正后䕫之子伯¶
封實有豕心貪惏無饜忿類無期謂之封豕羿滅之¶
䕫是以不祀羿恃其善射不修民事而淫于原獸棄¶
武羅伯因熊髠龍圉而用寒浞寒浞伯明氏之䜛子¶
弟也伯明后寒棄之夷羿收之信而使之以為已相¶
浞行媚于内施賂于外愚弄其民而虞羿于田樹之¶
詐慝外内咸服羿猶不悛將歸自田家衆殺而亨之¶
以食其子其子不忍食死于窮門浞自立(羿在位/八年)¶
寒浞(元年/甲戌)因羿室不改有窮氏之號生澆及豷澆長¶
浞使用師殺斟灌代斟鄩氏滅夏后相后緡方娠逃¶
<pb:KR2b0015_SBCK_002-4b>¶
出自竇歸于有仍生少康浞處澆于過處豷于戈少¶
康既長為仍牧正惎澆能戒之澆使椒求之逃奔有¶
虞為庖正虞君思妻之二姚而邑諸綸有田一成有¶
衆一旅能布其徳而兆其謀以收夏衆撫其官職浞¶
恃其䜛慝詐偽而不徳于民夏遺臣靡自有鬲氏收¶
二國之燼滅浞而立少康(浞在位三/十二年)使女艾諜澆滅¶
澆于過使子季杼誘豷滅豷于戈有窮逐亡(寒浞殺/羿囚羿)¶
(室而生澆澆長大能用師滅后相相死之後少康始/生及滅浞少康子杼又長已堪誘殺豷計太康失邦)¶
(及少康紹國向百年夏亂甚/矣而夏本紀不載最為疏略)¶
少康滅浞還舊都(元年/丙午)復禹之績祀夏配天不失舊¶
<pb:KR2b0015_SBCK_002-5a>¶
物夏道復興方夷來賓崩(在位二/十一年)子杼立¶
杼(一作予元年丁/&KR0407;在位十七年)崩子槐立杼能帥禹者也夏后氏¶
報焉¶
槐(帝王世紀作芬或作祖/武亦作魁元年甲申)九夷來御(竹書紀年/曰三年)崩(在/位)¶
(二十/六年)子芒立¶
芒(元年庚戌在位十八年/帝王本紀云十三年)崩子泄立¶
泄(帝王世紀作世或/作宗元年戊辰)畎夷等六夷服從始加爵命崩¶
(在位十六年紀年曰帝泄二十一年/加畎夷等爵命與帝王本紀不同)子不降立¶
不降(一作江成元年甲/申在位五十九年)崩弟扄立¶
扄(帝王世紀作喬元年/癸未在位二十一年)崩子廑立¶
<pb:KR2b0015_SBCK_002-5b>¶
廑(帝王世紀作廣或作&KR1185;/元年甲辰在位二十年)崩不降子孔甲立¶
孔甲(元年/甲子)淫亂好鬼神徳衰諸侯多叛(周語曰孔甲/亂夏四世而)¶
(隕)天降乘龍河漢各二有雌雄孔甲不能食而未獲¶
豢龍氏陶唐氏既衰其后有劉累學擾龍于豢龍氏¶
事孔甲能飲食之夏后嘉之賜后曰御龍以更豕韋¶
之後龍一雌死濳醢以食夏后夏后饗之既而使求¶
之懼而遷于魯縣孔甲崩(在位三十一年汲冡紀年/曰𦙍甲即位居西河十日)¶
(竝出其年/𦙍甲陟)子臯立¶
臯(元年乙未在/位十一年)崩子發立¶
發(一作敬元/年丙午)諸夷賓于王門獻其樂舞(紀年曰/元年)崩(在/位)¶
<pb:KR2b0015_SBCK_002-6a>¶
(十三年帝王本/紀云十一年)子履癸立是為桀¶
桀(元年/己未)自孔甲以來諸侯叛夏桀為無道暴戾頑貪¶
虐政淫荒武傷百姓天下顫恐而患之桀有力能申¶
鐵鉤索伐有施有施人以妹喜女焉妹喜有寵所言¶
皆從為傾宫瑶臺殫百姓之財肉山脯林酒池可以¶
運舩糟隄可以望十里一鼓而牛飲者三千人妹喜¶
笑以為樂初商契卒子昭明立居於砥石遷于商卒¶
子相土立相土作乘馬卒子昌若立卒子曹圉立卒¶
子根國立卒子㝠立為司空勤其官而水死子振立¶
卒子微立卒子報丁立卒子報乙立卒子報丙立卒¶
<pb:KR2b0015_SBCK_002-6b>¶
子主壬立卒子主癸立卒子天乙立(譙周曰商人尊/湯曰天乙天即)¶
(帝/也)是為成湯名履(母曰/扶都)長九尺自契至湯八遷(商頌/曰帝)¶
(立子生商是契居商也鄭𤣥曰在太華之陽皇甫謐/曰今上洛商世本曰昭明居砥石左傳曰陶唐氏之)¶
(火正閼伯居商丘相土因之杜預曰梁國睢陽/也及湯居亳四遷事見經傳而不見餘四遷)湯始¶
居亳從先王居(鄭𤣥曰亳今河南偃師縣有湯亭漢/書音義曰濟隂亳縣有湯冢已氏有)¶
(伊尹冡杜預曰梁國䝉縣北有亳城城中有湯冢其/西又有伊尹冢皇甫謐曰孟子稱湯居亳與葛為鄰)¶
(葛伯不祀湯使亳衆為之耕葛即今梁國寧陵之葛/郷也若湯居偃師去寧陵五百餘里豈當使民為之)¶
(耕乎亳今梁國穀熟縣也䝉為北亳即景亳湯受命/之地榖熟為南亳即湯都也偃師為西亳即盤庚所)¶
(徙三地皆名為亳尚書立政所謂/三亳也古書亡滅未知孰得其實)伊尹耕於有莘之¶
野(孫武及吕氏春/秋伊尹名摯)湯使人以幣聘之三反然後肯從¶
<pb:KR2b0015_SBCK_002-7a>¶
見湯言素王及九主之事或曰湯聞伊尹賢使人請¶
之有莘氏不可伊尹亦欲歸湯湯婚於有莘氏乃以¶
伊尹為媵送女湯得伊尹祓之於廟照之以爝釁以¶
犧　明日設朝而見之請湯以至味湯曰可得而為¶
之乎對曰君之國小不足以具之為天子然後可也¶
因說湯以伐夏救民湯進於桀桀與之飲酒沈湎羣¶
臣醉者持不醉者不醉者持醉者相和而歌曰江水¶
沛兮舟檝敗兮我王廢兮盍歸乎盍歸乎薄亦大矣¶
伊尹退而閑居深取樂音更曰樂兮樂兮四牡驕兮¶
六轡沃兮覺兮較兮吾大命格兮去不善而從善何¶
<pb:KR2b0015_SBCK_002-7b>¶
不樂兮伊尹入告于王曰大命之至亡無日矣王闒¶
然抃啞然笑曰子又訞言矣天之有日猶吾之有民¶
日有亡乎日亡吾乃亡矣伊尹既醜有夏復歸于亳¶
報湯曰桀迷惑妹喜不撫其衆上下相疾民心積怨¶
皆曰上天弗恤夏命其卒湯復使伊尹往視夏聞妹¶
喜言曰天子夣兩日相與鬭東方日不勝伊尹以告¶
湯任伊尹以國政桀臣干辛恃威凌轢諸侯以及兆¶
民左師曹觸龍謟䛕不正賢良鬰怨諸侯不賓關龍¶
逢引黄圖進諫曰古之人君躬行禮義愛民節財故¶
國安而身夀今君用財若無窮殺人若恐弗勝天殃¶
<pb:KR2b0015_SBCK_002-8a>¶
必降而誅必至君其革之立而不去桀於是焚黄圖¶
殺龍逢衆庶莫敢直言大臣同患桀愈自賢國人大¶
崩湯使人哭之乃囚於夏臺已而得釋桀為仍之㑹¶
有緍叛而攻克之是時主闇晦而不明道瀾漫而不¶
脩至徳滅而不揚帝道揜而不興舉事戾蒼天發號¶
逆四時春秋縮其和天地除其徳人君處位而不安¶
大夫隱道而不言羣臣凖上意而懐當邪人參耦比¶
周而隂謀居君臣父子之間競載驕主而像其意亂¶
人以成其事君臣乖而不親骨肉疏而不附植社槁¶
而㙤裂容臺振而掩覆犬羣嘷而入淵豕銜蓐而席¶
<pb:KR2b0015_SBCK_002-8b>¶
澳美人挐首墨面而不容曼聲吞炭内閉而不歌喪¶
不盡其哀獵不聴其樂西老折勝黄神嘯吟飛鳥鍛¶
翼走獸廢脚山無峻榦澤無洼水狐狸首穴馬牛放¶
失田無立禾路無莎薠金積折廉壁襲無理磬龜無¶
腹蓍䇿日施桀見籙書云亡夏者桀大誅豪傑在位¶
以來回禄信於聆隧百川沸伊洛竭泰山走山石三¶
日泣宫中女子化為龍俄而復為婦人甚麗而食人¶
桀命為蛟妾告吉凶鶴鳴於國十日十夕不止天雨¶
血雨木冰六月霜降為夜宫於深谷之中男女雜處¶
桀三旬不出聴政一夕大風揚沙填宫合之鬼哭於¶
<pb:KR2b0015_SBCK_002-9a>¶
國地出黄霧堯山崩㾜山亡兩日鬭五星隕錯行枉¶
矢流大水地震雷霆殺人瞿山地裂水出十月鑿山¶
穿陵通之於河諫者曰洩天氣發地藏天子失道後¶
必有敗桀殺之朞年瞿山崩為大澤水深九尺山覆¶
於谷下反在上耆老諌而被殺大費子之𤣥孫費昌¶
見二日出東者焰西者沈問於馮夷夷曰西唯夏東¶
唯商桀將亡費昌聞而歸湯湯出見張網四靣祝曰¶
從天墜者地出者四方來者皆離吾網湯曰嘻盡之¶
矣非桀孰能為此乃解其三靣置其一靣更教之祝¶
曰欲左者左欲右者右欲髙者髙欲下者下不用命¶
<pb:KR2b0015_SBCK_002-9b>¶
者乃入吾網漢南諸侯聞之曰湯徳及禽獸歸之者¶
四十國湯欲伐桀伊尹請乏貢職以觀夏動桀怒起¶
九夷之師伊尹曰未可彼尚能起九夷之師是罪在¶
我也湯乃謝請復入貢職太史終古出其圖法執而¶
泣之桀迷惑暴亂愈甚終古奔商湯告諸侯曰夏王¶
無道暴虐百姓窮其父兄恥其功臣輕其賢良棄義¶
聴讒衆庶咸怨守法之臣自歸于商明年(商湯元/年庚戌)湯¶
伐滅桀(在位五十一年謚法賊人多殺曰桀三統歷/曰夏十七王四百三十二年汲冡紀年曰四)¶
(百七十一年六韜曰/禹三十一世至桀)禹之後分封以國為姓有夏后¶
氏有扈氏有男氏斟尋氏彤城氏襃氏費氏杞氏繪¶
<pb:KR2b0015_SBCK_002-10a>¶
氏辛氏𡨕氏斟氏戈氏¶
　商(起庚戌終戊寅三十君/十七世六百二十九年)¶
成湯元年(湯在諸侯位十七年即天子位元年庚戌/顧彪曰殷家猶質踰月即改元年以明世)¶
(異不待正月為首案湯以干戈取天下與堯舜殊/異即位易代必不俟踰年改元亦不俟踰月也)¶
又乏職貢夏桀起九夷之師九夷之師不至伊尹曰¶
可矣昔髙辛火正祝融氏名黎其後八姓已姓昆吾¶
蘓顧温也董姓鬷夷豢龍也彭姓彭祖豕韋諸稽也¶
秃姓舟人也妘姓鄔鄶路偪陽也曹姓鄒莒也羋姓¶
也斟姓也惟斟姓無後或云帝嚳之祝融吳回生陸¶
終陸終生子六人坼剖而産其長曰昆吾二曰參胡¶
<pb:KR2b0015_SBCK_002-10b>¶
三曰彭祖四曰㑹人五曰安六曰季連夏末昆吾氏¶
伯而為亂湯有景亳之命帥兵自把鉞伐韋顧及昆¶
吾以費昌為御而伐桀令師從東方出於國西以進¶
桀戰敗於有娥之虚奔鳴條謂人曰吾悔不殺湯於¶
夏臺使至此放于南巢而死諸侯大㑹湯再拜而從¶
諸侯之位曰天子惟有道者可以處之可以治之三¶
讓諸侯皆莫敢當然後湯踐天子位反桀之事遂其¶
賢良以寛治民而除其邪徇民所喜逺近歸之順天¶
革命改正朔以建丑為正月變服殊號一文一質示¶
不相㳂易民視聴若天時大變尚白其社用石塟樹¶
<pb:KR2b0015_SBCK_002-11a>¶
松牲用白以白為徽號朝燕服哻冠而縞衣十二寸¶
為尺初置二相以伊尹仲虺為之湯謂伊尹曰諸侯¶
來獻逺方之物不利吾欲因其地勢所有易得而不¶
貴伊尹受命為四方獻令自伐桀大旱七年洛坼川¶
竭煎沙爛石大史占之曰當以人禱湯曰吾所為請¶
雨者民也若必以人禱吾請自當遂齋戒剪髪斷爪¶
素車白馬身嬰白茅以身為犧牲禱於桑林之野持¶
三足鼎祝山川曰無以余一人之不敏使上帝鬼神¶
傷民之命以六事自責曰政不節與民失職與宫室¶
崇與婦謁盛與苞苴行與䜛夫倡與何不雨之極也¶
<pb:KR2b0015_SBCK_002-11b>¶
言未已大雨方數千里人無食者湯以莊山之金鑄¶
幣救之命伊尹作樂曰大䕶修九招六列以見其善¶
䕶言以寛政治民除其邪虐覆䕶下民各得其所聞¶
宫聲使人温良而寛大聞商聲使人方亷而好義聞¶
&KR0641;聲使人惻隱而仁愛聞徴聲使人樂養而好施聞¶
羽聲使人恭敬而好禮湯作曆弗復以正月朔旦爲¶
節更以十一月冬至爲元首至周從之湯令未命之¶
爲士者車不得朱軒及有飛軨不得乘飾車駢馬衣¶
文繡命然後得以順有徳初作囿取禽獸以奉宗廟¶
簡士卒習射御以戒不虞海外肅慎北發渠搜氐羌¶
<pb:KR2b0015_SBCK_002-12a>¶
來服湯娶有莘氏女生子太丁外丙仲壬太丁為太¶
子蚤卒湯崩(在位十三年年百嵗謚法雲/行雨施曰湯除虐去殘曰湯)𦵏亳北商¶
人禘舜而祖契郊㝠而宗湯上甲微能帥契者也故¶
報焉(皇甫謐曰/微字上甲)¶
外丙(元年癸亥/在位二年)崩¶
仲壬(一作中壬元年/乙丑在位四年)崩伊尹立成湯適長孫太丁之¶
子太甲¶
太甲(元年己巳尚書伊訓成湯既没太甲元年孔傳/云湯没而太甲立孟軻司馬遷云湯崩外丙仲)¶
(壬皆即位乃及太甲與書不同劉歆班/固皇甫謐皆違經從軻遷未詳其㫖)既立不明顛¶
覆湯之典刑伊尹放諸桐而攝政當國以朝諸侯王¶
<pb:KR2b0015_SBCK_002-12b>¶
徂桐宫悔過自責反善三祀十有二月朔伊尹以冕¶
服奉嗣王歸于亳而授之政作太甲三篇以戒之(汲/冢)¶
(紀年曰殷仲壬即位居亳其卿士伊尹仲壬崩伊尹/放太甲于桐乃自立也伊尹即位於太甲七年太甲)¶
(濳出自桐殺伊尹乃立其子伊陟伊奮命復其父之/田宅而中分之案書序伊尹奉太甲歸于亳其文甚)¶
(明左傳伊尹放太甲而相之卒無怨色孟子云有伊/尹之志則可無伊尹之志則簒伊尹不肯自立太甲)¶
(不殺伊尹也必矣若伊尹放君自立太甲起而殺之/則伊尹死有餘罪義當汙宫滅族太甲何所感徳而)¶
(復立其子還其田宅乎紀年之書晉太康元年汲郡/民發魏安釐王冡得之葢當時流俗有此妄説其書)¶
(因記之杜預曰紀年與尚書叙説太甲事乖異不知/老叟之伏生或致昏忘將此古書亦當時雜記未足)¶
(以取/審也)太甲修徳諸侯歸之在位三十三年(出無/逸)崩亦¶
稱祖甲(孔安國曰殷家祖有功故稱/祖殷本紀曰褒太甲稱太宗)子沃丁立¶
<pb:KR2b0015_SBCK_002-13a>¶
沃丁(元年/壬寅)伊尹卒𦵏亳(皇甫謐曰沃丁八年伊尹卒/年百餘歳大霧三日沃丁塟)¶
(之以天子禮祀以太牢/親臨䘮以報大徳焉)沃丁崩(在位二/十九年)弟太庚立¶
太庚(元年辛未在/位二十五年)崩子小甲立¶
小甲(元年丙申在位三十六年/帝王本紀云五十七年)崩弟雍已立¶
雍已(元年/壬申)商道衰諸侯或不至崩(在位十/三年)弟太戌立¶
中宗太戊(元年/乙酉)亳有祥桑穀共生于朝七日大拱太¶
戊懼問於其相伊陟伊陟曰臣聞妖不勝徳君之政¶
其有闕與君其修徳太戊退而占之曰野木生於朝¶
意者國亡乎太戊修先王之政明飬老之禮早朝晏¶
退問疾吊䘮三日而祥桑枯死三年逺方重譯而至¶
<pb:KR2b0015_SBCK_002-13b>¶
七十六國(尚書大傳曰成湯之後武丁之先王道虧/桑穀俱生于朝七日而大拱武丁問諸祖)¶
(已祖已曰桑穀野艸生乎朝朝噫亡乎武丁恐駭側/身修行思昔先王之道興滅國繼絶世舉逸民明飬)¶
(老之道三年之後諸侯以譯來朝者六國劉向曰𣪞/道既衰髙宗承敝而起盡諒隂之哀天下應之既獲)¶
(顯榮怠于政事國將危亡故桑穀之異見桑猶䘮也/穀猶生也殺生之秉失而在下也案伏生劉向以武)¶
(丁有桑穀靣向著説苑以太戊武丁時俱有桑穀吕/氏春秋湯時穀生于廷比旦而大拱韓詩外傳三日)¶
(而大拱皆與/書序不同)¶
太戊贊伊陟于廟言弗臣巫咸治王家有成及用臣¶
扈商復興諸侯歸之尊其徳稱中宗在位七十五年¶
崩子仲丁立¶
仲丁(元年/庚子)自亳遷都囂藍夷為冦仲丁征之崩(在位/十一)¶
<pb:KR2b0015_SBCK_002-14a>¶
(年)弟外壬立¶
外壬(元年辛亥在/位十五年)崩弟河亶甲立¶
河亶甲(元年/丙寅)遷都相商復衰崩(在位/九年)子祖乙立¶
祖乙(元年/乙亥)遷都耿為水所圯遷於邢或云奄巫賢任¶
職商復興崩(在位十/九年)子祖辛立¶
祖辛(元年甲午在/位十六年)崩弟沃甲立¶
沃甲(一作開甲元年庚/戊在位二十年)崩祖辛子祖丁立¶
祖丁(元年庚午在/位三十二年)崩沃甲子南庚立¶
南庚(元年壬寅在/位二十九年)崩祖丁子陽甲立¶
陽甲(元年/辛未)自仲丁以來廢適而立諸弟子弟子爭立¶
<pb:KR2b0015_SBCK_002-14b>¶
比九世亂商衰諸侯莫朝崩(在位七年帝王/本紀云十七年)弟盤庚¶
立¶
盤庚(元年/戊寅)將涉河南遷都自湯至盤庚五遷無定處¶
民咨胥怨不欲徙盤庚乃告諭諸侯大臣曰昔髙后¶
成湯與爾之先祖俱定天下法則可修舍而弗勉何¶
以成徳遂渡河南復居湯之故居治亳殷(亳是大名/殷是亳内)¶
(之别名鄭𤣥曰治干亳之𣪞地汲冢古文云盤庚自/奄遷于殷殷在鄴南三十里與書涉河不同史記祖)¶
(乙遷于邢亦不知出何書鄭𤣥曰祖乙去相居耿為/水所圮毁修徳以禦之不復徙也又云其後奢侈踰)¶
(禮土地迫近山川嘗圮焉至陽甲立盤庚為臣乃謀/徙居湯舊都又序注云民居耿久奢淫成俗故不樂)¶
(徙王肅曰自祖乙五世至盤庚元兄陽甲宮室奢侈/下民邑居墊隘水泉㵼鹵不可以行政化故徙都于)¶
<pb:KR2b0015_SBCK_002-15a>¶
(殷皇甫謐曰耿迫近山川自祖辛以來民皆奢侈故/盤庚遷殷書盤庚下篇云今我民用蕩析離居孔傳)¶
(云水泉沈溺孔潁逹云地勢洿下久居水變水泉㵼/鹵不可行化故欲遷都不必為奢侈也此以君名名)¶
(篇必是為君時事而鄭𤣥以上篇/是盤庚為臣時事未知何所考據)自此改號曰殷(湯/以)¶
(來言殷者史/臣追書也)盤庚行湯之政遵湯之徳殷道復興諸¶
侯來朝崩(在位二/十八年)弟小辛立¶
小辛(元年/丙午)殷復衰崩(在位二/十一年)弟小乙立¶
小乙(元年丁&KR0407;在/位二十一年)崩子武丁立¶
髙宗武丁(元年/戊子)為太子時盡知人民之所好惡能聳¶
其徳至于神明親喪居廬三年未嘗及國事黙以思¶
道而天下無倍叛之心既免喪思復興殷未得其佐¶
<pb:KR2b0015_SBCK_002-15b>¶
不言政事決定於冡宰卿士患之曰王言以出令若¶
不言無所稟令武丁作書曰以余正四方余恐徳之¶
不類兹故不言夢得良弼曰説視羣臣百吏皆非也¶
迺使百工以象夢於野旁求四方之賢是時説為胥¶
靡築於𫝊巖武丁得而與之語立以為相總百官使¶
朝夕規諌殷衰而復興禮廢而復起國家大治遂以¶
傅險姓之號曰𫝊説(皇甫謐曰髙宗夢天賜賢人胥/靡之衣䝉之而來口云我徒也)¶
(姓𫝊名説天下得我者豈徒也哉武丁寤而推之曰/𫝊者相也説者懽説也天下當有傅我而説民者哉)¶
(明日以夢視百官百官皆非也乃使百工寫其形象/求諸天下果見築者胥靡衣褐帶索執役于虞虢之)¶
(間傅巖之野名説以其得之𫝊巖謂之傅説案謐言/初夢即云姓傅名説又言得之傅巖謂之傅説其言)¶
<pb:KR2b0015_SBCK_002-16a>¶
(自不相副謐見書傅㑹爲近世之語非實事也墨子/曰傅説居北海之洲圜土之上衣褐帶索庸築于傅)¶
(巖之/城)¶
　劉恕曰武丁卽位之初殷道中衰甘盤遯世朝多¶
　具臣𫝊説賢而隠于胥靡一旦舉而用之出于微¶
　賤衆必駭怪故託於夢寐旁求天下置諸左右如¶
　天所授羣臣莫之疑懼而𫝊説之道得行也若不¶
　知其才徒以夢取則與王莽按符命以王興王盛¶
　爲四將光武據䜟用王梁爲司空何異哉仲尼刋¶
　書而存之可以見武丁之意矣¶
武丁開先祖之府取其明法以爲君臣上下之節祭¶
<pb:KR2b0015_SBCK_002-16b>¶
成湯有飛雉升𪔂耳而雊武丁懼祖已訓諸王作髙¶
宗肜日髙宗之訓祖已曰逺方將有來朝者武丁内¶
反諸已以思王道三年編髮重譯來朝者六國自是¶
服章多用翟羽孔子曰吾於髙宗肜日見徳有報之¶
疾也茍由其道致其仁故逺方歸徳焉劉向以為武¶
丁恐駭謀于忠賢修徳而正事内舉傅説授以國政¶
外伐鬼方三年乃克以安諸夏感變而懼災𤯝自消¶
修政行徳天下咸驩殷道復興在位五十九年崩立¶
其廟為髙宗子祖庚立¶
祖庚(元年丁亥/在位七年)崩弟祖甲立¶
<pb:KR2b0015_SBCK_002-17a>¶
祖甲(一作辛甲/元年甲午)淫亂殷復衰崩(在位十/六年)子廩辛立(鄭/𤣥)¶
(曰祖甲兄祖庚賢其父武丁欲廢兄立弟祖甲以為/不義逃于人閒孔安國曰無逸所稱祖甲湯孫太甲)¶
(也周語曰帝甲/亂之七世而隕)¶
廩辛(一作馮辛元年/庚戌在位六年)崩弟庚丁立¶
庚丁(元年丙辰在位六年帝/王本紀云二十三年)崩子武乙立¶
武乙(元年/壬戌)徙都河北國中衰敝東夷䆮盛分遷淮岱¶
漸居中土　昔后稷卒子不窋立(母曰/姞氏)世后稷及夏¶
之衰棄稷不務不窋用失其官而自竄于戎狄之間¶
(韋昭曰啟子太康廢稷之官不復務農不窋失官去/夏而遷于邠史記曰慶節國于豳鄭𤣥豳詩譜曰公)¶
(劉以太康時失其官守竄于此地猶修后稷之業勤/恤愛民民咸歸之而國成焉案大雅公劉篇説公劉)¶
<pb:KR2b0015_SBCK_002-17b>¶
(遷豳事詳悉故鄭以自邰徙豳必從公劉始葢不窋/之時已竄豳地尚往來邰國至公劉而盡以邰民遷)¶
卒子鞠立卒子公劉立公劉雖在戎狄復脩后稷之¶
業務耕種行地宜自漆沮渡渭取材用行者有資居¶
者有畜積百姓懐之多徙而保歸焉周道自此而興¶
詩人歌樂其徳公劉卒子慶節立卒子皇僕立卒子¶
差弗立卒子毁隃(世本/作榆)立卒子公非立(皇甫謐曰/字辟方)卒¶
子髙圉立卒子亞圉立(世本曰亞圉雲都皇/甫謐曰雲都亞圉字)卒子公¶
叔祖類立(一本作太公叔穎世本曰亞圉生太公組/紺諸盩鄭𤣥曰先公組紺以上至后稷則)¶
(公叔祖類叔穎組/紺諸盩是一人也)卒子古公亶父立復脩后稷公劉¶
之業積徳行義國人戴之武乙暴虐犬戎寇邊薫育¶
<pb:KR2b0015_SBCK_002-18a>¶
狄人來攻古公事之以皮幣犬馬珠玉菽粟財貨不¶
得免焉狄人又欲土地古公曰與之耆老曰君不為¶
社稷乎古公曰社稷所以為民也不可以所為亾民¶
也耆老曰君不為宗廟乎古公曰宗廟吾私也不可¶
以私害民夫有民立君將以利之與人之兄居而殺¶
其弟與人之父居而殺其子以其所養害所養吾不¶
忍也民之在我與在彼為吾臣與狄人臣奚以異哉¶
二三子何患無君杖策而去率其私屬出豳渡漆沮¶
踰梁山邑于岐山之陽始改國曰周(徐廣曰梁山/南有周原)豳¶
人曰仁人之君不可失也舉國扶老攜弱從之者二¶
<pb:KR2b0015_SBCK_002-18b>¶
千乗一止而成三千户之邑旁國聞其仁亦多歸之¶
古公乃貶戎狄之俗營築城郭室屋而邑别居之作¶
五官有司民皆歌樂頌其徳古公娶有台氏女曰太¶
姜賢而有色生太伯仲雍季歴化導三子皆成賢徳¶
古公有事諮謀焉季歴娶摯國任氏之中女曰太任¶
亦賢婦人生昌有聖瑞在母不憂在𫝊弗勤處師弗¶
煩事父不怒孝友二虢(昌弟虢/仲虢叔)比於諸弟古公曰我¶
世當興其在昌乎太伯仲雍知古公欲立季歴以傳¶
昌二人乃犇荆蠻以避之太伯自號句呉荆蠻義之¶
從而歸之者千餘家古公卒(六韜曰太王/壽百二十年)季歴立是¶
<pb:KR2b0015_SBCK_002-19a>¶
為公季(王肅曰太伯見王季生文王知天命之有在/去而適呉大王沒而不反或曰古公將卒謂)¶
(季歴曰我死汝讓兩兄彼即不受汝有義而安矣古/公卒季歴之呉召二兄相從而歸羣臣欲立之太伯)¶
(仲雍以先君命固/讓季歴復如荆蠻)脩古公之遺道篤於行義諸侯順¶
之公季伐西落鬼戎俘其狄王　武乙無道為偶人¶
謂之天神令人為行與之博天神不勝僇辱之為革¶
囊盛血仰而射之命曰射天獵於河渭之間暴雷震¶
𣦸(在位四年竹書紀年曰武乙三十/五年周俘狄王與帝王本紀不同)子太丁立¶
太丁(元年/丙寅)周公季伐燕京之戎周師大敗(紀年曰太/丁二年)¶
其後周伐余無之戎克之太丁命公季為牧帥(紀年/曰太)¶
(丁四/年)又伐克始呼之戎(紀年曰太/丁七年)翳徒之戎捷其三¶
<pb:KR2b0015_SBCK_002-19b>¶
大夫太丁崩(在位三年紀年曰太丁十一年/周伐翳徒戎與帝王本紀不同)子乙立¶
乙(一作辛乙/元年己巳)𣪞益衰周公季宅程以功九命作伯受¶
珪瓚秬鬯之賜卒(六韜曰王/季壽百年)子昌立昌十二而冠(文/王)¶
(十三生伯邑考左傳曰冠而生子禮也許慎五經異/義曰左氏説嵗星十二年一周天天道備故人君子)¶
(十二可/以冠)長十尺嗣位遵后稷公劉之業則古公公季¶
之法篤仁敬老慈少禮賢者日中不暇食以待士太¶
顛閎夭散宜生南宫适鬻子辛甲尹佚之徒皆往歸¶
之昌詢于八虞(賈逵曰八虞周/八士皆在虞官)諮于二虢以為卿士¶
度於閎夭而謀於南宫諏於蔡原而訪於辛尹重之¶
以周召畢榮億寧百神而柔和萬民昔陸終弟三子¶
<pb:KR2b0015_SBCK_002-20a>¶
曰彭祖氏其裔孫曰大彭豕韋為商伯而滅弟六子¶
曰季連生附沮附沮生穴熊其後中微或在中國或¶
在蠻夷弗能紀其世鬻子名熊即其苗裔也年九十¶
見周昌昌曰老矣鬻子曰捕虎逐麋臣已老矣使臣¶
坐而策國事臣尚少也辛甲嘗事紂七十五諌不聽¶
而適周召公與語以為賢告昌昌親迎之以為公卿¶
召公奭畢公髙周同姓或云皆昌庶子昌即位之八¶
年六月寢疾五日而地動東西南北不出國郊有司¶
曰地之動為人主也羣臣皆恐請興事動衆増國城¶
以移之昌曰天之見妖以罰有罪我必有罪天以罰¶
<pb:KR2b0015_SBCK_002-20b>¶
我請改行其可免乎於是謹其禮秩皮革以交諸侯¶
&KR0346;其辭令幣帛以禮俊士頒其爵列等級田疇以賞¶
有功無幾疾止　乙之妾子同母三人長曰微子啟¶
次曰中衍季曰受徳受徳乃紂也(鄭𤣥曰乙愛少子/辛欲立焉號曰受)¶
(徳傳聲/轉作紂)其母為后而生紂尚少乙及后以啟賢欲立¶
為太子太史據法爭之曰有妻之子不可立妾之子¶
故紂為後乙崩(在位三/十七年)¶
辛天下謂之紂(元年/丙午)資辨捷疾聞見甚敏材力過人¶
手挌猛獸知足以鉅諌言足以飾非以為天下皆出¶
已之下始為象箸箕子歎曰彼為象箸必不盛以土¶
<pb:KR2b0015_SBCK_002-21a>¶
簋將為犀玉之杯玉杯象箸必不羮菽藿衣短褐而¶
舍於茅茨之下則錦衣九重髙臺廣室稱此以求天¶
下不足矣逺方珍怪之物輿馬宫室之漸自此而始¶
故吾畏其卒也(鄭𤣥王肅曰箕子紂之諸父服䖍杜/預曰紂之庶兄司馬彪曰箕子名胥)¶
(餘)紂伐有蘇有蘇氏以妲己女焉妲己有寵其言是¶
從所好者貴之所憎者誅之使師延作朝歌北鄙之¶
音北里之舞靡靡之樂造鹿臺為瓊室玉門其大三¶
里髙千尺七年乃成厚賦税以實鹿臺之錢盈鉅橋¶
之粟燎焚天下之財罷苦萬民之力收狗馬奇物充¶
仭宫室以人食獸廣沙丘苑臺以酒為池縣肉為林¶
<pb:KR2b0015_SBCK_002-21b>¶
使男女倮相逐其閒宫中九市為長夜之飲車行酒¶
騎行炙以繩羈人頭牽詣酒池醉而溺𣦸紂醉而忘¶
其日辰甲子問左右皆不知問於箕子箕子曰為天¶
下主而一國失日天下其危乎一國不知而我獨知¶
之吾其危乎辭以亦醉而不知百姓怨望諸侯有畔¶
者妲己以為罰輕誅薄威不立耳紂乃重刑辟為熨¶
斗以火燒然使人舉輒爛其手不能勝紂怒乃更為¶
銅柱以膏塗之加於炭火之上使有罪者緣之足滑¶
跌墜火中紂與妲己以為大樂名曰炮烙之刑紂以¶
周諸侯昌及九侯鄂侯為三公九侯入女于紂其女¶
<pb:KR2b0015_SBCK_002-22a>¶
不喜淫紂怒殺之而醢九侯鄂侯爭辨之并脯鄂矦¶
(明堂位曰紂脯鬼矦以享諸矦吕氏春秋曰紂殺梅/伯而醢之殺鬼矦而脯之以禮諸侯于廟楚辭曰梅)¶
(伯菹/醢)昌聞之竊歎崇矦虎以告且譖之曰昌積善累¶
徳仁而善謀太子發勇而不疑中子旦恭儉而知時¶
若與競行則不堪其殃縱而舍之身必危亡冠雖弊¶
禮加頭履雖鮮位在足彼將不利于王請及其未成¶
形圖之紂囚昌于羑里昌爲易卦辭乃申憤鬱厄作¶
歌曰殷道溷溷浸濁煩兮朱紫相合不别分兮迷亂¶
聲色信讒言兮炎炎之虐使我愆兮幽閉牢穽由其¶
言兮遘我四國憂勤勤兮太公望吕尚者東海上人¶
<pb:KR2b0015_SBCK_002-22b>¶
四岳伯夷之後姜姓吕氏夏商之時申吕或封枝庶¶
子孫或為庶人吕尚避亂隠遼東三十年行年七十¶
屠牛朝歌賣食棘津遇七十餘主而不聽人人皆曰¶
狂丈夫周昌將出獵史編卜之曰所獲非熊非羆非¶
虎非豹兆得伯王之師昌齋三日田於渭之陽見吕¶
尚坐茅而漁昌勞而問之曰子樂漁邪吕尚曰君子¶
樂其志小人樂其事吾漁非樂之也昌與語大説曰¶
自吾先君太公曰當有聖人適周周以興子真是邪¶
吾太公望子久矣故號曰太公望立為師或曰太公¶
博聞嘗事紂紂無道去之游説諸侯無所遇歸周或¶
<pb:KR2b0015_SBCK_002-23a>¶
曰吕尚處士隠海濱釣於滋泉周昌之囚于羑里其¶
臣散宜生閎夭南宫括患之而招吕尚初三子學于¶
吕尚尚知其賢酌酒切脯約為朋友尚亦曰嗟乎西¶
伯賢君也而不能自濟由吾力不足而不能自舉也¶
四子見于羑里相與求有莘氏美女驪戎之文馬有¶
熊九駟西海之濱白狐林陵怪獸江淮大貝因紂之¶
嬖臣費中獻之散宜生趨而進曰西藩之臣昌之使¶
者敢效其寶以備其辜紂大説曰西伯之忠於寡人¶
如是此一物足以釋西伯况其多乎昌長子伯邑考¶
質于殷為紂御紂烹之為羮賜昌曰聖人當不食其¶
<pb:KR2b0015_SBCK_002-23b>¶
子昌得而食之紂曰誰謂昌聖食其子尚不知昌之¶
囚七年諸侯皆從之囚紂懼而歸之曰譖昌者崇侯¶
虎也昌獻洛西之地赤壤之田方千里請除炮烙之¶
刑紂許之賜昌弓矢斧鉞因公季得專征伐為西伯¶
典治南國江漢汝旁諸侯(皇甫謐曰文王/襲父為西伯)西伯歸乃¶
為王門築靈臺列侍女撞鐘擊鼓待紂之失紂聞之¶
曰西伯改過易行吾無憂矣西伯治岐耕者九一仕¶
者世祿闗市譏而不征澤梁無禁罪人不孥為池沼¶
掘得𣦸人之骨西伯曰葬之吏曰此無主矣西伯曰¶
有天下者天下之主有一國者一國之主寡人固其¶
<pb:KR2b0015_SBCK_002-24a>¶
主矣以衣棺更塟之天下聞之曰西伯澤及朽骨况¶
於人乎西伯問太公曰為天下若何對曰王國富民¶
伯國富士僅存之國富大夫無道之國富倉府是謂¶
上溢而下漏西伯曰善對曰宿善不祥是日發倉府¶
以振鰥寡孤獨周有玉版紂令膠鬲索之西伯不與¶
費中以無道來求乃與之西伯問太公曰商王罪殺¶
不辜汝助予憂乎太公曰天道無殃不可以先唱人¶
道無災不可以先謀取天下若逐野獸得之皆有分¶
肉若同舟而濟舟敗皆同其害鷙鳥將擊卑身翕翼¶
猛獸將擣俛耳俯伏聖人將動必有愚色吾觀商野¶
<pb:KR2b0015_SBCK_002-24b>¶
草茅勝穀吾觀其羣衆曲勝直暴虐殘賊敗法亂刑¶
亡國之則也西伯問太公曰人主動作舉事有禍殃¶
之應鬼神之福乎太公曰人主重賦斂大宫室作臺¶
觀則人多病温霜露殺五榖絲麻不成人主好田獵¶
畢弋不避時禁則嵗多大風禾榖不實人主好破壊¶
名山壅決名川則嵗多大水人主好武事兵革不息¶
則日月薄食太白失行西伯曰誠哉乃與太公隂謀¶
行善修徳以傾商政其事多兵權與竒計故後世之¶
言兵及隂謀皆宗本太公昔栢翳子大㢘𤣥孫曰孟¶
戲中衍鳥身人言𣪞太戊卜使之御吉遂妻之其後¶
<pb:KR2b0015_SBCK_002-25a>¶
世有功佐殷故嬴姓多顯遂為諸侯其曽孫曰中潏¶
在西戎保西垂生蜚㢘善走蜚㢘生惡來革有力善¶
毁讒手裂虎兕父子俱以材力事紂紂用費中為政¶
善諛好利殷人弗親諸侯益䟽多叛歸西伯西伯滋¶
大紂由是稍失權重為黎之蒐東夷叛而克之虞芮¶
之君爭田久而不平相謂曰西伯仁人也盍往質焉¶
乃如周決平入其竟則耕者讓畔行者讓路入其邑¶
男女異路班白不提挈入其朝士讓為大夫大夫讓¶
為卿二國之君相謂曰此其君亦能讓天下而不居¶
矣吾所爭周人所耻吾等小人不可以履君子之庭¶
<pb:KR2b0015_SBCK_002-25b>¶
祗取辱耳遂相讓以其所爭田為閒田而退天下聞¶
之歸者四十餘國諸侯曰西伯葢受命之君自是西¶
伯更稱元年¶
　劉恕曰無逸曰文王受命惟中身厥享國五十年¶
　武成曰我文考文王誕膺天命以撫方夏惟九年¶
　大統未集予小子其承厥志秦誓曰惟十有一年¶
　武王伐殷惟十有三年春大㑹于孟津洪範曰武¶
　王勝殷殺受立武庚以箕子歸惟十有三祀王訪¶
　于箕子尚書大傳曰天之命文王非啍啍然有聲¶
　音也文王在位而天下大服施政而物皆聽命聽¶
<pb:KR2b0015_SBCK_002-26a>¶
　則行禁則止動搖而不逆天之道故曰天乃大命¶
　文王文王受命一年㫁虞芮之質二年伐䢴三年¶
　伐密須四年伐犬夷五年伐耆六年伐崇七年而¶
　崩史記亦以㫁虞芮之訟為受命之君明年伐犬¶
　戎明年伐密須明年敗耆國明年伐䢴明年伐崇¶
　侯虎明年西伯崩雖伐犬戎伐耆伐䢴之年與書¶
　傳不次然同云西伯七年崩伏生司馬遷不見古¶
　文尚書鄭𤣥專信䜟候皆以文王受命七年而崩¶
　孔安國治古學見武成篇故泰誓傳曰周自虞芮¶
　質厥成諸侯並附以為受命之年至九年文王卒¶
<pb:KR2b0015_SBCK_002-26b>¶
　劉歆作三統曆考上世帝王以爲文王受命九年¶
　而崩賈逵馬融王肅韋昭皆同歆説皇甫謐帝王¶
　世紀云文王卽位四十二年嵗在鶉火更爲受命¶
　之元年始稱王矣引周書文傳解曰文王受命九¶
　年時惟莫春在鎬召太子發九年猶召太子明七¶
　年未崩也五經緯候言受命者謂有黄龍玄龜白¶
　魚赤雀負圖銜書以命人主易緯稱文王受命改¶
　正朔布王號於天下其書皆出西漢之末瓌詭譎¶
　怪不本經典故學者惑焉惟鄭𤣥依而用之大戴¶
　禮曰文王十五而生武王禮記文王世子云文王¶
<pb:KR2b0015_SBCK_002-27a>¶
　九十七而終武王九十三而終計文王之崩武王¶
　八十三嵗踰年改元至九十三適滿十年故知十¶
　一十三非武王之年自文王受命而數之也後世¶
　疑文王為諸侯而輒改元案史記秦惠王十四年¶
　更為元年汲冡紀年魏惠成王三十六年改元稱¶
　一年然則諸侯于其國各稱元年已之所稱中年¶
　可改秦魏或有因于古也¶
西伯伐䢴問太公吾用兵孰可太公曰密須氏疑于¶
可我先伐之管叔曰其君天下之明君伐之不義太¶
公曰先王伐逆不伐順伐險不伐易西伯曰善遂侵¶
<pb:KR2b0015_SBCK_002-27b>¶
阮徂共而伐密須宻須之人自縛其君而歸西伯西¶
伯又伐犬夷(帝王世紀曰文王受命四年周正月丙/子朔昆夷伐周一日三至周之東門文)¶
(王閉門修徳/而不與戰)勝黎(伏生司馬/遷作耆)祖伊恐奔告于紂紂曰¶
我生不有命在天是何能爲祖伊反曰紂不可諌矣¶
　劉恕曰世之賤者衆而貴者鮮愚者多而賢者少¶
　物情艱於自知不遇則生怨懟故知者彊名曰命¶
　以杜無妄之求中人安于擯棄俟時而不競葢聖¶
　人以此籠羣愚而息爭端也夫謂之命則有命之¶
　者安可生而黙定哉桀紂據禹湯之資不善守而¶
　亾之民斯爲下矣其能不曰命哉¶
<pb:KR2b0015_SBCK_002-28a>¶
西伯欲伐崇宣言曰崇侯虎蔑侮父兄不敬長老聽¶
獄不哀分財不均百姓力盡不得衣食余將征之乃¶
伐崇令無殺人無壊室無填井無伐樹木無動六畜¶
不如令者𣦸無赦崇人三旬不降退修教而復伐之¶
因壘而降初西伯自岐徙鮮原(鮮原在岐山之/陽不出百里)至是¶
作豐邑徙都豐(豐在岐山東南三/百餘里豐水之西)分岐邦周召之地¶
為周公旦召公奭之采地天下三分其二歸周者太¶
公望之謀計居多散宜生曰殷可伐矣西伯弗許西¶
伯之九年西伯寢疾五日謂太子𤼵曰見善而勿怠¶
時至而勿疑去非而勿處此三者道之所止也柔而¶
<pb:KR2b0015_SBCK_002-28b>¶
靜恭而敬屈而彊忍而剛此四者道之所起也太子¶
再拜受之西伯卒(紂之三十年吕氏春秋曰文王立/國四十一年韓嬰曰在位五十一)¶
(年)年九十七是為文王西伯正妃太姒莘國之女號¶
曰文母旦夕勤勞以進婦道西伯治外文母治内有¶
賢妃之助焉太姒生十子長曰伯邑考次發次管叔¶
鮮次周公旦次蔡叔度次曹叔振鐸次郕叔武次霍¶
叔處次康叔封季曰耼季載(皇甫謐曰文王生伯邑/考次武王次管叔鮮次)¶
(蔡叔度次郕叔武次霍叔處次周公旦次曹叔/振鐸次康叔封次耼季載其名則同其次則異)惟發¶
旦賢仁孝異于羣子左右輔西伯故西伯舍伯邑考¶
而以發為太子又有滕叔繡及毛郜雍畢原豐郇八¶
<pb:KR2b0015_SBCK_002-29a>¶
國皆西伯子也太子發即位是為武王太公望為師¶
周公旦輔翼用事召公畢公之徒為左右伯夷叔齊¶
孤竹君之子也父欲立叔齊父卒叔齊讓伯夷伯夷¶
曰父命也叔齊亦不肯立俱逃去國人立其中子伯¶
夷叔齊聞西伯善養老往歸焉及至西伯已卒西伯¶
之十一年發除喪修父緒業上祭于畢東伐以觀諸¶
侯載西伯木主于車中以行自稱太子發言奉先君¶
東伐不敢自專師行伯夷叔齊叩馬諌曰父𣦸不塟¶
爰及干戈可謂孝乎以臣弑君可謂仁乎左右欲兵¶
之太公曰此義人也扶而去之(吕氏春秋曰伯夷叔/齊如周至岐陽則文)¶
<pb:KR2b0015_SBCK_002-29b>¶
(王已殁武王即位使叔旦就膠鬲于次四内盟曰加/富三等就官一列又使召公就微子啟于共頭之下)¶
(盟曰世爲長侯守殷祭祀相奉桑林宜私孟諸皆爲/三書同辭血之以牲埋其一以一歸伯夷叔齊聞之)¶
(相視而笑曰譆異哉非吾所謂道也昔神農氏時祀/盡敬而不祈福其于人也忠信盡治而無求不以人)¶
(之壊自成不以人之卑自髙今周見殷之僻亂而遽/爲之正與治上謀而行貨阻兵而保威割牲而盟以)¶
(爲信揚夢以説衆殺伐以要利以此紹𣪞是以亂易/暴也今天下闇周徳衰與其並乎周以漫吾身不若)¶
(避之以絜吾行二子北/行至首陽之山而餓焉)師尚父左杖黄鉞右把白旄¶
誓衆渡河至孟津叛殷從周不期而㑹者八百諸侯¶
皆曰紂可伐矣發曰汝未知天命乃還師歸紂淫亂¶
昏虐滋甚微子數諌度紂終不從欲𣦸之及去未能¶
自決問於太師疵少師强對曰國治身𣦸不恨爲𣦸¶
<pb:KR2b0015_SBCK_002-30a>¶
終不得治不如去箕子諌不聽人曰可以去矣箕子¶
曰知不用而言愚也殺身以彰君之惡不忠也為人¶
臣而自説于民吾不忍為也乃被髮佯狂為奴隠而¶
鼓琴以自悲故傳之曰箕子操紂囚之王子比干見¶
箕子為奴(史記曰比干紂之親/戚家語曰紂之諸父)曰為大臣者主暴不¶
諌非忠也畏𣦸而不以𣦸爭則百姓何辜非勇也見¶
過即諌不用即𣦸忠之至也諌三日不去紂怒曰吾¶
聞聖人心有七竅乃殺比干刳視其心剖比干妻以¶
視其胎微子曰父子有骨肉而臣主以義屬父有過¶
子三諌不聽則隨而號之人臣三諌不聽義可以去¶
<pb:KR2b0015_SBCK_002-30b>¶
矣太師少師抱持其祭樂器奔周周發問太公曰仁¶
賢已亡殷可伐乎太公曰先謀後事者昌先事後謀¶
者亡夏條可結冬氷可折難得而易失也紂在位以¶
來夷羊在牧梓化爲松大旱有燕口𤓰俱句天雨肉¶
雨土于亳河竭宫中鬼夜哭女子化爲丈夫山崩山¶
鳴兩日見天火燒宫大水大龜生毛兎生角紂嘗六¶
月獵於西土發民逐獸諌者曰長育之時不可逆天¶
道絶地徳而行人賊君踐一日之苗而民失百日之¶
食紂殺之後數月天大暴風飄牛馬發屋折木飛&KR0045;¶
數十里有雀生鸇占曰以小生大國家王而名昌紂¶
<pb:KR2b0015_SBCK_002-31a>¶
介雀之徳不脩國政亢暴無極外冦乃至朝臣莫敕¶
周發見暍人䕃之于樾下左擁而右扇之天下懐其¶
徳内史尚擊載其圖法出亡之周周發吿諸侯曰商¶
王大亂沈于酒徳避逺箕子爰近姑息與妲己為政¶
賞罰無方不用法式殺三不辜民大不服守法之臣¶
出奔周明年(周西伯之十三年/即武王元年己&KR0407;)周武王伐滅紂(在位/三十)¶
(三年謚法殘義損善曰紂三統曆曰殷六百二十九/年左氏曰載祀六百𪔂遷于周殷曆曰起丙戌終甲)¶
(申四百五十八年汲冢紀年/曰二十九王四百九十六年)湯之後分封以國為姓¶
有𣪞氏來氏宋氏空桐氏稚氏北殷氏目夷氏¶
<pb:KR2b0015_SBCK_002-31b>¶
資治通鑑外紀卷第二(終)¶

# ?
#+PROPERTY: JUAN 2
#+PROPERTY: FILE SB02n0052-002資治通鑑外紀目録-卷第二.
<pb:KR2b0015_SBCK_002-1a>¶
